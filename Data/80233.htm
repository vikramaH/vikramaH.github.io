<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body class="Normal" bgcolor="#ffffff" lang="EN-US" link="blue" vlink="purple">
<p><b><span padma_font_family_property="&quot;Times New Roman&quot;">��������������������������������������������������������������������������������������������������������� 
  </span></b><span style="font-size: 14pt; font-family: DV-TTSurekhEN;"></span></p>
<p><b><span   style="font-size: 16pt; font-family: DV-TTSurekhEN;">बरखुरदार, 
  खान आलम मिर्जा</span></b><span   style="font-size: 14pt; font-family: DV-TTSurekhEN;"> मुगलसम्राट् अकबर के 
  दरबार में एक छोटा मंसबदार। इसके पूर्वज तैमूरवंश के 
  पुराने सेवक थे। राजकुमार सलीम के विशेष स्नेह के कारण 
  यह कोराबेगी पद पर नियुक्त हुआ। सलीम जब जहाँगीर होकर 
  सम्राट् हुआ, इसे खान आलम की प्रतिष्ठित उपाधि मिली। यह राजदूत 
  के रूप में ईरान भेजा गया। ईरान का शाह अब्बास सफवी इसके 
  व्यक्तिगत गुणों से इसको बहुत स्नेह की दृष्टि से देखता था। 
  मिर्ज़ा को इसने लगभग व्यक्तिगत सहयोगी और अंतरंग का 
  स्थान दे रखा था। जब ईरान से लौटकर यह जहाँगीर से मिला 
  तो सफल राजदूत होने के पुरस्कार में इसे पाँच हजारी 
  ३००० सवार का मंसब मिला।</span></p>
<p><span   style="font-size: 14pt; font-family: DV-TTSurekhEN;">शाहजहाँ के शासनकाल 
  में छह हजारी ५००० सवार के मसंब के साथ बिहार का सूबेदार 
  नियुक्त हुआ। १६३२ के लगभग वह इस सेवा से निवृत्त हुआ। अफीम 
  के व्यसन के कारण सम्राट् ने इसे अवकाश प्रदान किया। आगरे 
  में कुछ दिन के निवास के बाद यह मर गया।</span></p>
</body></html>