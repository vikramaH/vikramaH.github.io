<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="4"><b  >आयरनवुड</b></font><font   > 
  संयुक्त राज्य, अमरीका 
  के मिशिगन राज्य 
  में गौजेबिक 
  जिले का एक नगर 
  है। यह प्रायद्वीपीय 
  मिशिगन में मांट्रियल 
  नदी के किनारे, 
  समुद्रतल से १,५०५ फुट 
  की ऊँचाई पर 
  स्थित है तथा रेलमार्गो 
  द्वारा समीपवर्ती 
  क्षेत्रों से संबद्ध 
  है। इस नगर में 
  कच्चा लोहा और 
  लकड़ी बहुत आती 
  है तथा यह प्रमुख 
  व्यापरिक केंद्र 
  है। यहाँ के दुग्धशाला 
  उद्योग तथा मांस 
  उद्योग भी महत्वपूर्ण 
  हैं।</font></p>
<font > 
<p  >कच्चे लोहे 
  का पता यहाँ 
  सर्वप्रथम जे. एल. 
  नौरी ने १८८४ ई. 
  में लगाया और 
  इसी सन् में नगर 
  की स्थापना भी 
  हुई।	(रा.ना.मा.)</p>
</font><b></b>
<p><font  size="4"><b></b></font></p>
</body></html>