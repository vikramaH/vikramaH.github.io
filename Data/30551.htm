<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b> 
<p><font  size="4"><b  >क्लाइड</b></font><font    size="4"> 
  स्काटलैंड की मुख्य 
  नदी जो गेमा 
  पहाड़ी (२१९० फुट) से 
  निकलकर कई 
  मील उत्तर की ओर 
  प्रवाहित होती 
  है, फिर टिंटो 
  पर्वत के निकट 
  पूर्व की ओर 
  बहती हुई कोस्टेयर्स 
  के समीप उत्तर 
  पश्चिम की ओर 
  मुड़ जाती है। पुन: 
  लर्नाक से चार 
  मील आगे हरपरफील्ड 
  </font><font padma_font_family_property="Times New Roman, Times, serif" face="Times New Roman, Times, serif" size="4">(Herperfield)</font><font    size="4"> 
  के समीप फर्थ 
  में मिल जाती 
  है। क्लाइड नदी की 
  मुख्य शाखाएँ मेडविन, 
  मोज, दक्षिणी 
  तथा उत्तरी केल्डर 
  एवं एवान हैं। इस 
  नदी पर कोरालीन 
  (८४ फुट), लर्नाक (३० 
  फुट) तथा डुनडैपलीन 
  (१० फुट) में आकर्षक 
  प्रपात बन गए हैं। 
  उद्योग धंधों के 
  दृष्टिकोण से क्लाइड 
  क्षेत्र इंग्लैंड का मुख्य 
  औद्योगिक भाग 
  है जिसमें क्राफोर्ड, 
  लेमिंगटन, न्यू 
  कासिल, लर्नाक, 
  बोथवेल और 
  हैमिल्टन आदि 
  उल्लेखनीय औद्योगिक 
  केंद्र हैं। (भूपेद्रकांत 
  राय)</font></p>
<font size="2"></font></body></html>