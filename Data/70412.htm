<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >पेन्नारु 
  नदी</b> भारत के 
  पूर्वी मैसूर 
  तथा पूर्वी मध्य 
  मद्रास राज्यों 
  में यह नदी प्रवाहित 
  होती है। इसका 
  उद्गम चिक्क बल्लापुर 
  (<font padma_font_family_property="Times New Roman, Times, serif" face="Times New Roman, Times, serif">Chik Ballapur) </font>से 
  सात मील पश्चिम-दक्षिण-पश्चिम 
  में है। वहाँ से 
  निकल कर यह 
  नदी गोरीबिदनूर 
  (<font padma_font_family_property="Times New Roman, Times, serif" face="Times New Roman, Times, serif">Goribidnur</font>), पामिडी 
  (<font padma_font_family_property="Times New Roman, Times, serif" face="Times New Roman, Times, serif">Pamidi</font>), तापत्री 
  (<font padma_font_family_property="Times New Roman, Times, serif" face="Times New Roman, Times, serif">Tad patri)</font>, जमालमाडुगु 
  (<font padma_font_family_property="Times New Roman, Times, serif" face="Times New Roman, Times, serif">Jammalamadugu</font>) तथा 
  नेल्लौर से होते 
  हुए बंगाल की 
  खाड़ी के कारोमंडल 
  तट पर मद्रास 
  नगर के १०० मील 
  उत्तर समुद्र में गिर 
  जाती है। इसकी 
  लंबाई २५० मील 
  है। कभी कभी इसे 
  उत्तर पेन्नारु भी 
  कहते हैं। पोनैयार 
  (<font padma_font_family_property="Times New Roman, Times, serif" face="Times New Roman, Times, serif">Ponnaiyar</font>) नदी 
  को दक्षिणी पेन्नारु 
  नदी भी कहते 
  हैं।(कृष्ण मोहन 
  गुप्त)</font></p>
</body></html>