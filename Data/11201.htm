<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<font >
<p  ><b  >इबादान </b>पश्चिमी 
  अफ्रीका के नाइजीरिया 
  राज्य का सबसे 
  बड़ा नगर है। यह 
  लागौस से रेल 
  द्वारा १२५ मील पर 
  पूर्वोत्तर मे 
  स्थित है। यह नगर 
  एक पहाड़ी की ढाल 
  पर बसा हुआ तथा 
  नीचे ओना नदी 
  की घाटी तक फैला 
  हुआ है। इबादान 
  एक मिट्टी की 
  चहारदीवारी 
  से घिरा हुआ 
  है जिसकी परिधि 
  लगभग १८ मील है। 
  यहाँ बहुत सी 
  मस्जिदें हैं तथा 
  यूरोपीय ढंग 
  की इमारतें बहुत 
  कम हैं। नगर की 
  अधिकांश जनसंख्या 
  का भरण पोषण 
  कृषि से होता 
  है, परंतु यहाँ 
  बहुत से कुटीर 
  धंधे भी हैं। इबादान 
  पश्चिम प्रांतीय 
  सरकार की राजधानी 
  है, अत: इसका आर्थिक 
  संगठन बहुत कुछ 
  ठीक है। यहाँ सन् 
  १९४७ ई. में एक यूनिवर्सिटी 
  कालेज की स्थापना 
  की गई जो संघीय 
  राज्य के अंतर्गत 
  है। इसके स्नातकों 
  को लंदन विश्वविद्यालय 
  से कला, विज्ञान, 
  चिकित्सा तथा 
  कृषि में उपाधियाँ 
  मिलती हैं। </p>
<p style="text-align: left;"   align="RIGHT">(ले.रा.सिं.)</p>
<p><b></b></p>
</font> 
</body></html>