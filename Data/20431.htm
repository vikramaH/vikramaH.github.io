<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >एस्बर्ग </b> (<font padma_font_family_property="Times New Roman, Times, serif" face="Times New Roman, Times, serif">Esbjerg</font>) 
  डेनमार्क के ज़टलैंड 
  प्रायद्वीप के पश्चिमी 
  तट पर एक प्रमुख 
  पत्तन है। यह फ्ऱीदेरिसिया 
  के पश्चिम में लगभग 
  ५६ मील की दूरी 
  पर स्थित है। यहाँ 
  से गायों तथा 
  दुग्धशालाओं 
  की उपजों का भारी 
  निर्यात होता 
  है जिसका अधिकांश 
  इंग्लैंड को जाता 
  है। इस नगर की 
  स्थापना सन् १८६८ 
  ई. में हुई जब 
  यहाँ १३ मनुष्यों 
  ने एक छोटा सा 
  ग्राम बसाया था। 
  सन् १८६८-७४ ई. में यहाँ 
  सुंदर पोताश्रय 
  का निर्माण हो 
  गया, जिसके कारण 
  इसकी जनसंख्या 
  में तीव्र गति से 
  वृद्धि प्रारंभ 
  हो गई तथा सन् 
  १९०१ में ही इसकी जनसंख्या 
  १३,३५५ हो गई। सन् 
  १९०० में यहाँ नगरपालिका 
  भी बन गई। कालांतर 
  में एस्बर्ग ज़टलैंड 
  के पश्चिमी तट 
  का ही पत्तन न रहा, 
  पूर्वी तथा उत्तरी 
  ज़टलैंड के तट तथा 
  जर्मनी से भी 
  रेलमार्गों द्वारा 
  इसका संबंध स्थापित 
  हो गया। सन् 
  १९६५ ई. में इसकी जनसंख्या 
  ५५,८८२ थी।	<b  >(ले.रा.सिं.)</b></font></p>
</body></html>