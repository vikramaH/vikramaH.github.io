<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<font > 
<p  ><b  ><img src="10812_files/811-1.jpg" align="left" width="48" height="50">आकलैंड</b> 
  न्यूज़ीलैंड का सबसे 
  बड़ा नगर है। यह 
  प्रायद्वीप के बहुत 
  संकरे भाग में 
  स्थित हैं। इस कारण 
  दोनों तटों 
  पर इसका अधिकार 
  हैं परंतु उत्तम 
  बंदरगाह पूर्वी 
  तट पर है। आस्ट्रेलिया 
  से अमरीका जानेवाले 
  जहाज, विशेषकर 
  सिडनी से वैंकूवर 
  जानेवाले, यहाँ 
  ठहरते हैं। यह 
  आधुनिक बंदरगाह 
  है। यहाँ पर विश्वविद्यालय, 
  कलाभवन तथा 
  एक नि:शुल्क पुस्तकालय 
  है जो सुंदर 
  चित्रों से सजा 
  है। इस नगर <b> </b>के 
  आस पास न्यूटन, 
  पार्नेल, न्यू मार्केट 
  तथा नौर्थकोट 
  उपनगर बसे हैं। 
  आकलैंड की आबादी 
  दिन प्रति दिन 
  बढ़ती जा रही 
  है। इसका मुख्य कारण 
  दुग्ध उद्योग तथा 
  अन्य धंधे हैं। आकलैंड 
  जहाज द्वारा आस्ट्रेलिया, 
  प्रशांतद्वीप, दक्षिणी 
  अफ्रीका, ग्रेट ब्रिटेन 
  तथा संयुक्त राज्य 
  अमरीका से संबद्ध 
  है और रेलों 
  द्वारा न्यूज़ीलैंड 
  के दूसरे भागों 
  से। यहाँ का मुख्य 
  उद्योग जहाज बनाना, 
  चीनी साफ करना 
  तथा युद्धसामग्री 
  बनाना हे। इसके 
  सिवाय यहाँ लकड़ी 
  तथा भोजनसामग्री 
  इत्यादि का कारबार 
  भी होता है। 
  यहाँ से लकड़ी, 
  दूध के बने सामान, 
  ऊन, चमड़ा, सोना 
  और फल बाहर 
  भेजा जाता है। 
  १९७० में यहाँ की जनसंख्या 
  १,५२,३०० थी।</p>
<p style="text-align: left;"   align="RIGHT">(नृ.कु.सिं.)</p>
</font> 
<p><font ><b></b></font></p>
</body></html>