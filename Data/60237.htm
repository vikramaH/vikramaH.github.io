<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="5"><b  >धारवाड़</b></font><font    size="4"> १. जिला, स्थिति : १४<font padma_font_family_property="Symbol" face="Symbol">�</font>
 १७<font padma_font_family_property="Symbol" face="Symbol">�</font>
 से १५<font padma_font_family_property="Symbol" face="Symbol">�</font>
 ५३<font padma_font_family_property="Symbol" face="Symbol">�</font>
 उ. अ. तथा ७४<font padma_font_family_property="Symbol" face="Symbol">�</font>
 ४३<font padma_font_family_property="Symbol" face="Symbol">�</font>
 से ७६<font padma_font_family_property="Symbol" face="Symbol">�</font>
 २<font padma_font_family_property="Symbol" face="Symbol">�</font>
 पू. दे.। यह मैसूर राज्य में दक्षिणी पठार के पश्चिमी भाग में प्रमुख जिला
 है। इसका क्षेत्रफल ५,३०३ वर्ग मील तथा जनसंख्या १९,५०,३६२ (१९६१) थी। 
मालप्रभा, तुंगभद्रा, बेनीहाला, वर्दा, धर्मा एवं कुमुद्वती नदियाँ इस जिले
 में बहती हैं। ये नदियाँ नौगम्य नहीं हैं। जिले के उत्तरी-पूर्वी किनारे 
पर बलुआ पत्थर, पश्चिम में लैटराइट तथा शेष भाग में नाइस और मणिभ शिस्ट 
हैं। यहाँ पाई जानेवाली स्फटिशिल स्वर्णमय होने के कारण प्रसिद्ध है। यहाँ 
कपाट (</font><font padma_font_family_property="Times New Roman, Times, serif" face="Times New Roman, Times, serif" size="4">Kappat</font><font    size="4">)
 पहाड़ियों में कुछ स्वर्ण मिलता है। कपास इस जिले की प्रमुख उपज है। इसके 
अतिरिक्त, धान, तिलहन, ज्वार, दाल, एवं बाजरा की भी खेती होती है। जंगलों 
में सागौन और बाँस मिलते हैं। हुबली तथा धारवाड़ में सूती वस्त्र के कारखाने
 हैं। बुनाई और धुनाई के कुटीर उद्योग धंधे हैं। रणेबेन्नूर तथा गडग में 
व्यापारिक मंडियाँ हैं।</font></p><font  size="4">
<p  >यह जिला दक्षिण में राज्य 
करनेवाले विभिन्न राजवंशों के अधीन रहा है। चालुक्य के आधिपत्य के प्रमाण 
बहुत अधिक हैं। १४वीं शताब्दी में यह मुसलमानों के अधिकार में चला गया और 
इसके पश्चात् विजयनगर के नवनिर्मित हिंदू राज्य शासक के अधिकार में आ गया।
 १५६५ ई. में युद्ध में राजा के हारने के पश्चात् १५७३ ई. में बीजापुर के 
सुल्तान के अधिकार में आने से पूर्व तक यह स्वतंत्र रहा। पेशवा, हैदरअली 
तथा मराठों के अधिकार में रहने के बाद सन् १८१७ में पेशवा से ईस्ट इंडिया 
कंपनी के अधिकार में आया।</p>
</font><font size="2"> 
<p><font    size="4">२. नगर, स्थिति 
  : १५रू २७फ़ उ.अ. तथा ७५रू १फ़ पू.दे.। 
  यह नगर अपने 
  नाम की तहसील 
  एवं जिले का मुख्यालय 
  है। यहाँ की जनसंख्या 
  ७७,१६३ (१९६१) थी। यहाँ किला 
  ऊँची नीची भमि 
  पर स्थित है। कपास, 
  इमारती लकड़ी 
  और अनाज का 
  व्यापार होता 
  है। धान कूटने, 
  तेल निकालने 
  और वस्त्र बनाने 
  के कारखाने 
  हैं। बीड़ी, सुगंधित 
  पदार्थ और चूड़ियों 
  के कुटीर उद्योग 
  हैं। कर्नाटक कालेज 
  एवं वन-प्रशिक्षण-महाविद्यालय 
  नामक शिक्षा सस्थाएँ 
  उल्लेखनीय हैं।(कृष्णमोहन 
  गुप्त)</font></p>
</font>
</body></html>