<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >ऐपुल्बाई</b> 
  इंग्लैंड के पश्चिमी 
  मूरलैंड प्रदेश 
  में लंदन मिडलैंड 
  रीजन रेलवे 
  पर स्थित एक नगर 
  है। नगर का क्षेत्रफल 
  २.९ वर्ग मील है तथा 
  जनसंख्या सन् 
  १९६७ में १,८६० थी। जंगलों 
  से पूर्ण ईडेन 
  घाटी के उत्तर-पूर्व 
  में स्थित यह नगर 
  मिलबर्न जंगल 
  से सटा हुआ है। 
  नगर के पास पहाड़ी 
  पर एक प्राचीन 
  किला है, जिसका 
  जीर्णोद्धार १७वीं 
  शताब्दी में किया 
  गया था। यह नगर 
  अपनी प्राचीनता 
  को सुरक्षित 
  रखे हुए है। नगर 
  सब ओर से दोहरी 
  खाई द्वारा आवृत 
  है। ये खाइयाँ 
  इस बात का स्मरण 
  दिलाती हैं कि 
  यह नगर इंग्लैंड 
  की प्राचीन सीमा 
  पर स्थित है। १६वीं 
  तथा १७वीं शताब्दी 
  के लेखकों ने 
  इस नगर का एक दरिद्र 
  तथा साधारण 
  ग्राम के रूप में 
  उल्लेख किया है। 
  यहाँ का मुख्य 
  धंधा कृषि है, 
  पर आजकल यहाँ 
  एक दुग्धकेंद्र का 
  भी विकास हुआ 
  है।	(श्या.सुं.श.)</font></p>
</body></html>