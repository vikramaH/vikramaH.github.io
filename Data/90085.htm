<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 14pt; font-family: DV-TTSurekhEN;">मंत्र</span></b><span   style="font-size: 14pt; font-family: DV-TTSurekhEN;"> आदि काल से ही मनुष्य 
    का मंत्र में विश्वास रहा है। जो काम युक्ति और प्रयास से नहीं 
    हो सकता उसको मनुष्य मंत्र द्वारा करना चाहता है और जब 
    संयोगवश सफलता प्राप्त हो जाती है तो मंत्र में विश्वास बढ़ 
    जाता है। यदि किसी कार्य में सिद्धि नहीं होती तो मंत्र प्रयोग 
    में कोई त्रुटि मानी जाती है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">मंत्र 
    की उत्पत्ति भय से या विश्वास से हुई है। आदि काल में मंत्र 
    और धर्म में बड़ा संबंध था। प्रार्थना को एक प्रकार का मंत्र माना 
    जाता था। मनुष्य का ऐसा विश्वास था कि प्रार्थना के उच्चारण से 
    कार्यसिद्धि हो सकती है।<span   style="">श् </span>इसलिये 
    बहुत से लोग प्रार्थना को मंत्र समझते थे।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">जब 
    मनुष्य पर कोई आकस्मिक विपत्ति आती थी तो वह समझता 
    था कि इसका कारण कोई अदृश्य शक्ति है। वृक्ष का टूट पड़ना, 
    मकान का गिर जाना, आकस्मिक रोग हो जाना और अन्य ऐसी घटनाओं 
    का कारण कोई भूत या पिशाच माना जाता था और इसकी 
    शांति के लिये मंत्र का पप्रयोग किया जाता था। आकस्मिक संकट 
    बार बार नहीं आते। इसलिये लोग समझते थे कि मंत्र सिद्ध 
    हो गया। प्राचीन काल में वैद्य ओषधि और मंत्र दोनों का साथ 
    साथ प्रयोग करता था। ओषधि को अभिमंत्रित किया जाता था और 
    विश्वास था कि ऐसा करने से वह अधिक प्रभावोत्पादक हो जाती 
    है। कुछ मंत्रप्रयोगकर्ता (ओझा) केवल मंत्र के द्वारा ही रोगों 
    का उपचार करते थे। यह इनका व्यवसाय बन गया था।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">मंत्र 
    का प्रयोग सारे संसार में किया जाता था और मूलत: इसकी 
    क्रियाएँ सर्वत्र एक जैसी ही थीं। विज्ञान युग के आरंभ से पहले 
    विवि रोग विविध प्रकार के राक्षस या पिशाच माने जाते थे।<span   style="">श् </span>अत: पिशाचों का शमन, निवारण और 
    उच्चाटन किया जाता था। मंत्र में प्रधानता तो शब्दों की ही थी 
    परंतु शब्दों के साथ क्रियाएँ भी लगी हुई थीं। मंत्रोच्चारण 
    करते समय ओझा या वैद्य हाथ से, अंगुलियों से, नेत्र से और 
    मुख से विधि क्रियाएँ करता था।<span   style="">श् </span>इन 
    क्रियाओं में त्रिशूल, झाड़ू, कटार, वृक्षविशेष की टहनियों और 
    सूप तथा कलश आदि का भी प्रयोग किया जाता था। रोग की एक 
    छोटी सी प्रतिमा बनाई जाती थी और उसपर प्रयोग होता 
    था। इसी<span   style="">श् </span>प्रकार शत्रु की प्रतिमा 
    बनाई जाती थी और उसपर मारण, उच्चाटन आदि प्रयोग किए 
    जाते थे। ऐसा विश्वास था कि ज्यों ज्यों ऐसी प्रतिमा पर मंत्रप्रयोग 
    होता है त्यों त्यों शत्रु के शरीर पर इसका प्रभाव पड़ता जाता 
    है। पीपल या वट वृक्ष के पत्तों पर कुछ मंत्र लिखकर उनके मणि 
    या ताबीज बनाए जाते थै जिन्हें कलाई या कंठ में बाँधने 
    से रोगनिवारण होता, भूत प्रेत से रक्षा होती और शत्रु वश 
    में होता था। ये विधियाँ कुछ हद तक इस समय भी प्रचलित 
    हैं। संग्राम के समय दुंदुभी और ध्वजा को भी अभिमंत्रित किया 
    जाता था और ऐसा विश्वास था कि ऐसा करने से विजय प्राप्त होती 
    है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">ऐसा 
    माना जाता था कि वृक्षों में, चतुष्पथों पर, नदियों में, तालाबों 
    में और कितने ही कुओं में तथा सूने मकानों में ऐसे प्राणी 
    निवास करते हैं जो मनुष्य को दु:ख या सुख पहुँचाया करते 
    हैं और अनेक विषम स्थितियाँ उनके कोप के कारण ही उत्पन्न 
    हो जाया करती हैं। इनका शमन करने के लिये विशेष प्रकार 
    के मंत्रों और विविधि क्रियाओं का उपयोग किया जाता था और 
    यह माना जाता था कि इससे संतुष्ट होकर ये प्राणी व्यक्तिविशेष 
    को तंग नहीं करते। शाक्त देव और देवियाँ कई प्रकार की 
    विपत्तियों के कारण समझे जाते थे। यह भी<span   style="">श् </span>माना जाता था कि भूत, पिशाच और 
    डाकिनी आदि का उच्चाटन शाक्त देवों के अनुग्रह से हो सकता 
    है। इसलिये ऐसे देवों का मंत्रों के द्वारा आह्वान किया जाता 
    था। इनक ी बलि दी जाती थी और जागरण किए जाते थे।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">अपने 
    शत्रु पर ओझा के द्वारा लोग मारण मंत्र का प्रयोग करवाया 
    करते थे। इसमें मूठ नामक मंत्र का प्रचार कई सदियों तक 
    रहा। इसकी विधि क्रियाएँ थीं लेकिन सबका उद्देश्य यह था कि 
    शत्रु का प्राणांत हो। इसलिये मंत्रप्रयोग करनेवाले ओझाओं 
    से लोग बहुत भयभीत रहा करते थे और जहाँ परस्पर प्रबल 
    विरोध हुआ वहीं ऐसे लोगों की माँग हुआ करती थी। जब किसी 
    व्यक्ति को कोई लंबा<span   style="">श् </span>या अचानक 
    रोग होता था तो संदेह हुआ करता था कि उस पर मंत्र का 
    प्रयोग किया गया है। अत: उसके निवारण के लिये दूसरा पक्ष 
    भी ओझा को बुलाता था और उससे शत्रु के विरूद्ध मारण या उच्चाटन 
    करवाया करता था। इस प्रकार दोनों ओर से मंत्रयुद्ध हुआ 
    करता था।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">जब 
    संयोगवश रोग की शांति या शत्रु की मृत्यु हो जाती थी तो 
    समझा जाता था कि यह मंत्रप्रयोग का फल है और ज्यों ज्यों इस 
    प्रकार की सफलताओं की संख्या बढ़ती जाती थी त्यों त्यों ओझा 
    के प्रति लागों का विश्वास द्दढ़ होता जाता था और मंत्रसिद्धि का 
    महत्व बढ़ जाता था। जब असफलता होती थी तो लोग समझते 
    थे कि मंत्र का प्रयोग भली भाँति नहीं किया गया। ओझा लोग 
    ऐसी क्रियाएं करते थे जिनसे प्रभावित होकर मनुष्य निश्चेष्ट 
    हो जाता था। क्रियाओं को इस समय हिप्नोटिज्म कहा जाता 
    है। मंत्र, उनके उच्चारण की विधि, विविधि चेष्टाएँ, नाना प्रकार 
    के पदार्थो का प्रयोग भूत प्रेत और डाकिनी शाकिनी आदि, ओझा, 
    मंत्र, वैद्य, मंत्रौषध आदि सब मिलकर एक प्रकार का मंत्रशास्त्र 
    बन गया है और इसपर अनेक ग्रंथों की रचना हो गई है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">मंत्रग्रंथों 
    में मंत्र के अनेक भेद माने गए हैं। कुछ मंत्रों का प्रयोग किसी 
    देव या देवी का आश्रय लेकर किया जाता है और कुछ का प्रयोग 
    भूत प्रेत आदि का आश्रय लेकर। ये एक विभाग हैं। दूसरा विभाग 
    यह है कि कुछ मंत्र भूत या पिशाच के विरूद्ध प्रयुक्त होते हैं 
    और कुछ उनकी सहायता प्राप्त करने के हेतु। स्त्री और पुरुष 
    तथा शत्रु को वश में करने के लिये जिन मंत्रों का प्रयोग होता 
    है वे वशीकरण मंत्र कहलाते हैं । शत्रु का दमन या अंत करने 
    के लिये जो मंत्रविधि काम में लाई जाती है वह मारण कहलाती 
    है। भूत को उनको उच्चाटन या शमन मंत्र कहा जाता है। लोगों 
    का विश्वास है कि ऐसी कोई कठिनाई, कोई विपत्ति और 
    कोई पीड़ा नहीं है जिसका निवारण मंत्र के द्वारा<span   style="">श् </span>नहीं हो सकता और कोई ऐसा लाभ 
    नहीं है जिसकी प्राप्ति मंत्र के द्वारा नहीं हो सकती।<span   style="">श् </span></span><span padma_font_family_property="&quot;Times New Roman&quot;" style="font-size: 14pt;">[</span><font    size="4">मुरारीलाल 
    शर्मा</font><span padma_font_family_property="&quot;Times New Roman&quot;" style="font-size: 14pt;">]</span></p>
</div>
</body></html>