<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<font >
<p  ><b  >अस्थिमज्जा</b> गूदे 
  के समान मृदु 
  ऊतक है जो सब 
  अस्थियों के स्पंजी 
  भाग के अवकाशों 
  में, लंबी अस्थिओं 
  की मध्यनलिका 
  की गुहा में और 
  बड़े आकार की 
  हेवर्सी नलिकाओं 
  में पाया जाता 
  है। भिन्न भिन्न अस्थियों 
  में और अणु के 
  अनुसार उसके संघटन 
  में अंतर होता 
  है। मज्जा दो प्रकार 
  की होती है--पीली 
  और लाल।</p>
<p  >पीली मज्जा 
  का आधार तांतव 
  ऊतक होता है 
  जिसमें रक्तवाहिकाएँ 
  और कोशिकाएँ 
  पाई जाती हैं 
  जिनमें अधिकांश 
  वसाकोशिकाएँ 
  होती हैं। कुछ 
  लाल मज्जा के समान 
  कोशिकाएँ मिलती 
  हैं।</p>
<p  >लाल मज्जा का 
  आधार संयोजी 
  ऊतक होता है 
  जिसके ढाँचे 
  के जाल में रजतरागी 
  (अरजीरॉफिलिक) 
  तंतु और उससे 
  संबंधित जीवाणुभक्षी 
  कोशिकाएँ तथा 
  कई प्रकार की 
  रक्तकणिकाएँ और 
  उनके पूर्वगामी 
  रूप, कुछ वसाकोशिकाएँ 
  तथा कुछ लिंफ 
  पर्व होते हैं।	(नि.सिं.)</p>
<p><b></b></p>
</font> 
</body></html>