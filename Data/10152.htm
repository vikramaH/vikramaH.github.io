<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="5"><b  >अगस्तिन, 
  संत</b></font><font    size="4"> कैंटरबरी 
  के प्रथम आर्चबिशप 
  तथा दक्षिण इंग्लैंड 
  में ईसाई धर्म 
  के संस्थापक। अगस्तिन 
  या आगस्तिन वेनेदिक्तिन 
  संघ के सदस्य थे। 
  ५९५ ई. में पोप ग्रेगोरी 
  प्रथम ने उनको 
  अपने संघ के चालीस 
  मठवासियों के 
  साथ इंग्लैंड भेज 
  दिया। केंट के 
  राजा इथलबेर्ट 
  ने उनका ५६७ ई. में 
  स्वागत किया तथा 
  उनको धर्म प्रचार 
  करने की आज्ञा 
  दी। राजा स्वयं 
  ईसाई बन गए जिससे 
  अगस्तिन के धर्म 
  प्रचार की सफलता 
  और बढ़ गई। ६०१ 
  ई. में वह कैंटरबरी 
  के प्रथम आर्च बिशप 
  नियुक्त हुए। उनका 
  देहांत संभवत 
  ६०४ ई. में हुआ। 								(का. 
  बु.)</font></p>
<b></b>
<p><font  size="5"><b></b></font></p>
</body></html>