<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p   class="MsoBodyTextIndent"><b style=""><span   style="font-size: 16pt;">हरिता</span></b> (<span padma_font_family_property="Courier" style="font-family: Courier;">Moss, </span>मॉस) 
    ब्रायोफाइटा के एक वर्ग मसाइ (<span padma_font_family_property="Courier" style="font-family: Courier;">Musci</span>) 
    या ब्रायोपसिडा (<span padma_font_family_property="Courier" style="font-family: Courier;">Bryopsida</span>) 
    के अंतर्गत लगभग १४००० जातियाँ पाई जाति हैं। ये पृथ्वी के 
    हर भाग में पाए जाते हैं। ये छाया तथा सर्वथा नम स्थानों में 
    पेड़ की छाल, चट्टानों आदि पर उगते हैं। इनके मुख्य उदाहरण 
    स्फैग्नम (<span padma_font_family_property="Courier" style="font-family: Courier;">Sphagnum</span>), (जो 
    यूरोप के पीट में बहुत उगता है), एंड्रिया (<span padma_font_family_property="Courier" style="font-family: Courier;">Andreaea</span>), फ्यूनेरिया (<span padma_font_family_property="Courier" style="font-family: Courier;">Funaria</span>), पोलीट्राइकम (<span padma_font_family_property="Courier" style="font-family: Courier;">Polytrichum</span>), बारवुला (<span padma_font_family_property="Courier" style="font-family: Courier;">Barbula</span>)<span   style="">श् </span>इत्यादि हैं।</p>
  <p   class="MsoBodyTextIndent">मॉस एक छोटा सा एक या दो सेमी ऊँचा 
    पौधा हैं, इसमें जड़ों के बजाय मूलामास (<span padma_font_family_property="Courier" style="font-family: Courier;">Rhizoid</span>) 
    होते हैं जो जल तथा लवण लेने में मदद करते हैं। तना पतला, 
    मुलायम और हरा होता है, इनपर छोटी छोटी मुलायम 
    पत्तियाँ धनी तरह से लगी होती हैं जिसके कारण मॉस पौधों 
    का समूह एक हरे मखमल की चटाई जैसा लगता है। प्रजनन 
    के हेतु इन पौधों में स्त्रीधानी (<span padma_font_family_property="Courier" style="font-family: Courier;">Archegorium</span>) तथा प्रधानी में नर युग्मक बनते हैं 
    जो इसके बाहर आकर अपनी दो बाल जैसी पक्षाभिका (<span padma_font_family_property="Courier" style="font-family: Courier;">Celia</span>) की मदद से पानी में तैरकर 
    स्त्रीधानी तक पहुँचते हैं और उसके अंदर मादा युग्मक से मिल 
    जाते हैं। गर्भाधान के पश्चात् बीजाणु उद्भिव या कैप्सूल बनता 
    है जिसके अंदर छोटे छोटे हजारों बीजाणु बनते हैं। ये बीजाणु 
    हवा में तैरते हुए पृथ्वी पर इधर उधर बिखर जाते हैं, और 
    एक नए आकार को जन्म देते हैं। इन्हें प्रथमतंतु (<span padma_font_family_property="Courier" style="font-family: Courier;">Protonema</span>) 
    कहते हैं। ये जल्दी ही नए मॉस पौधे को जन्म देते हैं।</p>
  <p   class="MsoBodyTextIndent">मॉस मिट्टी का निर्माण करते हैं। उनकी 
    छोटी छोटी यूलिकाएँ धीरे धीरे कार्य करती हुई चट्टानों 
    को छोटे छोटे कणों में तोड़ देती हैं। समय पाकर वे पत्थरों 
    को धूल में परिणत कर देते हैं। इनकी पत्तियाँ वायु के धूलकणों 
    को रोककर धीरे धीरे मिट्टी को गहरी बना देती हैं। मॉस 
    वर्षा के जल को भी रोक रखता है। इससे मिट्टी गीली रहती 
    है जहाँ अन्य पौधे आकर रुक जाते और पनपते हैं। मिट्टी 
    में जल को रोककर मॉस बाढ़ से भी बचाते हैं। मॉस के बारबार 
    उगने और मर जाने से वहाँ समय पाकर पीट नामक कोयला 
    बनता है जिसका व्यवहार जलावन के रूप में होता है। मिट्टी 
    के साथ मिलकर मॉस उसे उपजाऊ भी बनाता है। मॉस से मिट्टी 
    में जल रोक रखा जाता है। पीट के दलदल अनेक देशों, जैसे 
    जर्मनी, स्वीडन, हॉलैंड आयरलैंड और संयुक्त राज्य अमरीका 
    के अनेक भागों में पाए जाते हैं।</p>
</div>
</body></html>