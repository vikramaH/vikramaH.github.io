<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b> 
<p><font  size="4"><b  >कि-त्से</b></font><font    size="4"> 
  ईसा से लगभग 
  ११०० वर्ष पूर्व जब 
  चीन के शेंग राजवंश 
  को चाऊ राजवंश 
  ने पराजित कर 
  दिया तो शेंग 
  राजवंश का कित्से 
  नामक एक व्यक्ति पाँच 
  हजार चीनियों 
  को लेकर पूर्व 
  दिशा की ओर 
  चल पड़ा और चो 
  सेन (कोरिया) 
  नामक देश बसाया। 
  वहाँ चीनी संस्कृति, 
  कलाकौशल आदि 
  का प्रसार प्रचार 
  हुआ और रेशम 
  उद्योग विकसित 
  हुआ। कि-त्से के वंशज 
  वहाँ लगभग नौ 
  सौ वर्षों तक 
  राज्य करते रहे। 
  (परमेश्वरीलाल 
  गुप्त) </font></p>
<font size="2"></font></body></html>