<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<dir> <b></b> 
  <p><font  size="4"><b  >गैज़ेल, 
    गीदो</b></font><font    size="4"> 
    (१८३०-१८९९) कवि। इनके पिता 
    माली का काम 
    करते थे एक सेमिनरी 
    में शिक्षा प्राप्त 
    करने के बाद 
    सन् १८५४ में ये चर्च 
    में पादरी हो 
    गए। साथ ही साथ 
    इन्होंने अध्यापन 
    कार्य भी प्रारंभ 
    कर दिया और 
    अध्यापक के रूप में 
    इन्होंने अच्छे शिष्यों 
    पर, जिनमें ह्यूगों 
    भी थे, गहरा 
    नैतिक प्रभाव 
    डाला। बाद में ये 
    ब्रूजेज़ के नामक 
    स्थान पर ऐंग्लो-बेल्जियम 
    स्कूल में हेडमास्टर 
    हो गए, लेकिन 
    इस रूप में ये असफल 
    सिद्ध हुए और फिर 
    अपने ही साप्ताहिक 
    पत्र में लिबरल 
    सिद्धांतों के 
    विरुद्ध प्रचार 
    करना शुरू किया। 
    इनकी कविताओं 
    में इनके प्रकृतिप्रेम 
    का स्पष्ट आभास 
    मिलता है। साथ 
    ही साथ ईश्वर 
    के प्रति प्रगाढ़ 
    भक्ति और निष्ठा 
    का भी पुट मिलता 
    है। प्राय सभी 
    रचनाएँ भावप्रधान 
    हैं। प्रकृति संबंधी 
    कविताओं की 
    एक और विशेषता 
    यह है कि शब्दों 
    के द्वारा ये वर्णित 
    वस्तुओं का सजीव 
    चित्र उपस्थित कर 
    देते हैं। शैली 
    और छंदप्रयोग 
    की दृष्टि से भी 
    इनमें यह विशेषता 
    है। साधारण 
    बोलचाल की 
    भाषा को ही 
    परिष्कृत रूप में 
    इन्होंने कविता 
    के लिए स्वीकार 
    किया और लय 
    तथा स्वर के कुशल 
    प्रयोग के द्वारा 
    कविता में संगीत 
    का तत्व ला दिया। 
    (तुलसीनारायण 
    सिंह.)</font></p>
</dir>
</body></html>