<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">रेज़ीज़</span></b><span   style="font-size: 14pt; font-family: DV-TTSurekhEN;"> (</span><span padma_font_family_property="Courier" style="font-size: 14pt; font-family: Courier;">Rhazes</span><span   style="font-size: 14pt; font-family: DV-TTSurekhEN;">) 
    या रेसिस (</span><span padma_font_family_property="Courier" style="font-size: 14pt; font-family: Courier;">Rasis</span><span   style="font-size: 14pt; font-family: DV-TTSurekhEN;">) फ़ारस के प्रसिद्ध मुसलमान हकीम थे 
    (संभवत: सन् ८५०</span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;">९२३), 
    जिनका पूरा नाम आबू बकर मोहम्मद इब्न ज़कारिया था। इनका 
    जन्म तेहरान के पास राज नामक नगर में हुआ था। इनके जन्म 
    तथा मृत्यु का यथार्थ समय अनिश्चित है। ये फारस की खाड़ी पर 
    स्थित बसरा नगर में बस गए थे।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">अरबी 
    में चिकित्साशास्त्र पर पुस्तक लिखनेवाले हकीमों में इन्हें अग्रगण्य 
    समझा जाता है। इन्होंने लगभग २०० पुस्तकें लिखीं, जिनमें चिकित्साशास्त्र 
    की अन्य पुस्तकों के सिवाय इस विषय का एक सार्वभौम कोश 
    तथा गणित, ज्योतिष, धर्म और दर्शनशास्त्र पर भी पुस्तकें थीं। 
    अपनी एक पुस्तक में इन्होंने सर्वप्रथम चेचक मसूरिका से भिन्न 
    रोग बताया।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">इनकी 
    अरबी की पुस्तकों का अनुवाद लैटिन भाषा में किया गया और 
    इस प्रकार इनके द्वारा संचित ज्ञान का यूरोप में प्रसार 
    हुआ।<span style=""> </span>(भगवानदास वर्मा)</span></p>
</div>
</body></html>