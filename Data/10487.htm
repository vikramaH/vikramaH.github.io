<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="4"><b  >अमानुल्ला 
  खाँ</b></font> <font   > अफ़गानिस्तान 
  का अमीर, अमीर 
  हबीबुल्ला खाँ 
  का पुत्र, जन्म १८९२। हबीबुल्ला 
  के हत्यारे नस्रुल्ला 
  खाँ से १९१९ में अमारत 
  छीन ली। उसी साल 
  ब्रिटिश सेना से 
  मुठभेड़ के बाद 
  संधि के नियमों 
  के अनुसार अमानुल्ला 
  खाँ की अमारत 
  में अफ़गानिस्तान 
  की </font></p>
<font > 
<p  >स्वतंत्रता घोषित 
  हुई। नए अमीर ने 
  अनेक सामाजिक 
  सुधार किए जिनके 
  परिणामस्वरूप 
  अफ़गानिस्तान में 
  अनेक विद्रोह हुए। 
  इनमें से अंतिम 
  बच्चा सक्का के विद्रोह 
  के बाद १९२९ में अमीर 
  को गद्दी छोड़कर 
  इटली की शरण 
  लेनी पड़ी। किसी 
  प्रकार धार्मिक 
  कट्टरता सामाजिक 
  सुधार के आड़े 
  आ सकती है, अमानुल्ला 
  खाँ का पतन इसका 
  ज्वलंत उदाहरण 
  है। </p>
<p style="text-align: left;"   align="RIGHT"> (भ.श.उ.)</p>
</font><b></b>
<p><font  size="4"><b></b></font></p>
</body></html>