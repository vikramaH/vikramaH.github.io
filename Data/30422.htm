<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="4"><b  >कोलम</b></font><font    size="4">
 तमिलनाडु मे रंगोली का नाम कोलम है। कोलम वस्तुत: चावल का एक प्रकार है और
 चावल के आटे से रंगोली की रेखाएँ बनाई जाती हैं इस कारण इसे कोलम कहते 
हैं। वहाँ स्त्रियाँ नित्य प्रात: काल सारे घर में कोलम पूरती हैं। ब्याह 
शादी एवं उत्सव आदि के अवसर पर कोलम का विशेष महत्व माना जाता है। कृष्ण 
जन्माष्टमी के अवसर पर तमिल स्त्रियाँ घर में प्रवेश करने बाले बालक के 
पैरों को चित्रित करती हैं। संक्राति के अवसर पर स्त्रियाँ अपने घर के 
द्वार से दूसरे घर के द्वार तक कोलम पूरती हैं और दूसरे घरकी स्त्री उस 
कोलम की रेखा से जोड़कर एक नया कोलम बनाते हुए नीसरे घर तक ले जाती है। इस 
प्रकार सारे ग्राम का एक अखंड कोलम तैयार होता है। इस कोलम में नाना प्रकार
 की आकृतियों का अंकन होता है। विवाह के लिए लड़की देखने के लिये जब लोग आते
 हैं तो प्राय: वे यह देखते हैं कि वह कोलम की कला में कितनी कुशल है। </font></p>
<font  size="4"> 
<p  >कोलम पूरते 
  समय स्त्रियाँ तालसुर 
  से गाती हैं। इस 
  अवसर पर गाए जानेवाले 
  गीत कोलम प्याट्टू 
  कहलाते हैं। इसमें 
  कोलम का पूरना 
  और गाना दोनों 
  एक साथ आरंभ 
  होता है और 
  एक साथ ही समाप्त 
  होता है। (परमेश्वरीलाल 
  गुप्त)</p>
</font><font size="2"></font> 
</body></html>