<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">वेदांत</span></b><span   style="font-size: 14pt; font-family: DV-TTSurekhEN;"> उपनिषद् वैदिक 
    साहित्य का अंतिम भाग है, इसीलिए इसको वेदांत कहते 
    हैं। कर्मकांड और उपासना का मुख्यत: वर्णन मंत्र और ब्राह्मणों 
    में है, ज्ञान का विवेचन उपनिषदों में। आदिम मनुष्य प्रकृति 
    के रूपों को देखकर आश्चर्य करता है, उनकी पूजा करने का 
    विधान बनाता है। कर्मकांड का इस प्रकार विकास हो जाने 
    पर सुस्थिर चित्त से मनुष्य उनके पीछे कार्य कर रहे नियमों 
    का चिंतन करने लगता है और यहीं उसकी जिज्ञासा प्रारंभ होती 
    है। स्व का पर के साथ संबंध होने पर स्व और पर के वास्तविक 
    स्वरूप तथा उनके पारस्परिक संबंध के बारे में स्वाभाविक जिज्ञासा 
    उठती है। यदि स्व जीव है तो पर को जगत् कहा जा सकता है। 
    स्व और पर में विभिन्नता प्रत्यक्षत: दृष्टिगोचर होती है पर 
    प्रत्यक्ष से आगे विचार करने पर मनुष्य स्व-पर में समान रूप 
    से रहनेवाले तत्व विशेष (ब्रह्म) की कल्पना करता है। उपनिषदों 
    में कर्मकांड को 'अवर' कहकर ज्ञान को इसलिए महत्व दिया 
    गया कि ज्ञान स्थूल से सूक्ष्म की ओर ले जाता है। ब्रह्म, जीव और 
    जगत् का ज्ञान पाना उपनिषदों की मूल शिक्षा है। कालांतर में 
    जिन ग्रंथों में उपनिषद् की परंपरा का पालन करते हुए इन 
    विषयों पर विचार किया गया, उनको भी वेदांत कहा जाने लगा। 
    भगवद्गीता तथा ब्रह्मसूत्र उपनिषदों के साथ मिलकर वेदांत 
    की प्रस्थानत्रयी कहलाते हैं।</span></p>
  <p class="MsoNormal"><span class="GramE"><span   style="font-size: 14pt; font-family: DV-TTSurekhEN;">तीनों</span></span><span   style="font-size: 14pt; font-family: DV-TTSurekhEN;"> ग्रंथों में प्रगट विचारों का कई तरह 
    से व्याख्यान किया जा सकता है। इसी कारण से ब्रह्म, जीव तथा 
    जगत् के संबंध में अनेक मत उपस्थित किए गए और इस तरह 
    वेदांत के अनेक रूपो का निर्माण हुआ।</span></p>
  <p class="MsoNormal" style=""> <b style=""><span style="font-size: 14pt; font-family: DV-TTSurekhEN;"><span   style="">१.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">����� </span></span></span></b> 
    <b style=""><span   style="font-size: 14pt; font-family: DV-TTSurekhEN;">अद्वैत वेदांत</span></b><span style="font-size: 14pt; font-family: DV-TTSurekhEN;"> 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> गौडपाद (३०० 
    ई.) तथा उनके अनुवर्ती शंकराचार्य (७०० ई.) ब्रह्म को प्रधान 
    मानकर जीव और जगत् को उससे अभिन्न मानते हैं। उनके अनुसार 
    तत्व को उत्पत्ति और विनाश से रहित होना चाहिए। नाशवान् 
    जगत तत्वशून्य है, जीव भी जैसा दिखाई देता है वैसा तत्वत: 
    नहीं है। जाग्रत और स्वप्नावस्थाओं में जीव जगत् में रहता है 
    परंतु सुषुप्ति में जीव प्रपंच ज्ञानशून्य चेतनावस्था में रहता 
    है। इससे सिद्ध होता है कि जीव का शुद्ध रूप सुषुप्ति जैसा 
    होना चाहिए। सुषुप्ति अवस्था अनित्य है अत: इससे परे तुरीयावस्था 
    को जीव का शुद्ध रूप माना जाता है। इस अवस्था में नश्वर जगत् 
    से कोई संबंध नहीं होता और जीव को पुन: नश्वर जगत् 
    में प्रवेश भी नहीं करना पड़ता। यह तुरीयावस्था अभ्यास से प्राप्त 
    होती है। ब्रह्म-जीव-जगत् में अभेद का ज्ञान उत्पन्न होने पर जगत् 
    जीव में तथा जीव ब्रह्म में लीन हो जाता है। तीनों में वास्तविक 
    अभेद होने पर भी अज्ञान के कारण जीव जगत् को अपने से पृथक् 
    समझता है। परंतु स्वप्नसंसार की तरह जाग्रत संसार भी जीव 
    की कल्पना है। भेद इतना ही है कि स्वप्न व्यक्तिगत कल्पना 
    का परिणाम है जबकि जाग्रत अनुभव-समष्टि-गत महाकल्पना का। 
    स्वप्नजगत् का ज्ञान होने पर दोनों में मिथ्यात्व सिद्ध है। परंतु 
    बौद्धों की तरह वेदांत में जीव को जगत् का अंग होने के 
    कारण मिथ्या नहीं माना जाता। मिथ्यात्व का अनुभव करनेवाला 
    जीव परम सत्य है, उसे मिथ्या मानने पर सभी ज्ञान को मिथ्या 
    मानना होगा। परंतु जिस रूप में जीव संसार में व्यवहार करता 
    है उसका वह रूप अवश्य मिथ्या है। जीव की तुरीयावस्था भेदज्ञान 
    शून्य शुद्धावस्था है। ज्ञाता-ज्ञेय-ज्ञान का संबंध मिथ्या संबंध 
    है। इनसे परे होकर जीव अपनी शुद्ध चेतनावस्था को प्राप्त 
    होता है। इस अवस्था में भेद का लेश भी नहीं है क्योंकि भेद 
    द्वैत में होता है। इसी अद्वैत अवस्था को ब्रह्म कहते हैं। तत्व 
    असीम होता है, यदि दूसरा तत्व भी हो तो पहले तत्व की सीमा 
    हो जाएगी और सीमित हो जाने से वह तत्व बुद्धिगम्य होगा 
    जिसमें ज्ञाता-ज्ञेय-ज्ञान का भेद प्रतिभासित होने लगेगा। अनुभव 
    साक्षी है कि सभी ज्ञेय वस्तुएँ नश्वर हैं। अत: यदि हम तत्व को 
    अनश्वर मानते हैं तो हमें उसे अद्वय, अज्ञेय, शुद्ध चैतन्य मानना 
    ही होगा। ऐसे तत्व को मानकर जगत् की अनुभूयमान स्थिति 
    का हमें विवर्तवाद के सहार व्याख्यान करना होगा। रस्सी में 
    प्रतिभासित होनेवाले सर्प की तरह यह जगत् न तो सत् है, 
    असत् है। सत् होता तो इसका कभी नाश<span   style="">श् </span>न होता, असत् होता तो सुख, दु:ख 
    का अनुभव न होता। अत: सत् असत् से विलक्षण अनिवर्चनीय अवस्था 
    ही वास्तविक अवस्था हो सकती है। उपनिषदों में नेति कहकर 
    इसी अज्ञातावस्था का प्रतिपादन किया गया है। अज्ञान भाव रूप 
    है क्योंकि इससे वस्तु के अस्तित्व की उपलब्धि होती है, यह 
    अभाव रूप है, क्योंकि इसका वास्तविक रूप कुछ भी नहीं है। 
    इसी अज्ञान को जगत् का कारण माना जाता है। अज्ञान का ब्रह्म 
    के साथ क्या संबंध है, इसका सही उत्तर कठिन है परंतु ब्रह्म 
    अपने शुद्ध निर्गुण रूप में अज्ञान विरहित है, किसी तरह वह 
    भावाभाव विलक्षण अज्ञान से आवृत्त होकर सगुण ईश्वर कहलाने 
    लगता है और इस तरह सृष्टिक्रम चालू हो जाता है। ईश्वर 
    को अपने शुद्ध रूप का ज्ञान होता है परंतु जीव को अपने ब्रह्मरूप 
    का ज्ञान प्राप्त करने के लिए साधना के द्वारा ब्रह्मीभूत होना पड़ता 
    है। गुरु के मुख से 'तत्वमसि' का उपदेश सुनकर जीव 'अहं 
    ब्रह्मास्मि' का अनुभव करता है। उस अवस्था में संपूर्ण जगत् को 
    आत्ममय तथा अपने में सम्पूर्ण जगत् को देखता है क्योंकि उस 
    समय उसके (ब्रह्म) के अतिरिक्त कोई तत्व नहीं होता। इसी 
    अवस्था को तुरीयावस्था या मोक्ष कहते हैं।</span></p>
  <p class="MsoNormal" style=""> <b style=""><span style="font-size: 14pt; font-family: DV-TTSurekhEN;"><span   style="">२.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">����� </span></span></span></b> 
    <b style=""><span   style="font-size: 14pt; font-family: DV-TTSurekhEN;">विशिष्टाद्वैत वेदांत</span></b><span style="font-size: 14pt; font-family: DV-TTSurekhEN;"> 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> रामानुजाचार्य 
    ने (११वीं शताब्दी) शंकर मत के विपरीत यह कहा कि ईश्वर 
    (ब्रह्म) स्वतंत्र तत्व है परंतु जीव भी सत्य है, मिथ्या नहीं। ये 
    जीव ईश्वर के साथ संबद्ध हैं। उनका यह संबंध भी अज्ञान के 
    कारण नहीं है, वह वास्तविक है। मोक्ष होने पर भी जीव की 
    स्वतंत्र सत्ता रहती है। भौतिक जगत् और जीव अलग अलग रूप 
    से सत्य हैं परंतु ईश्वर की सत्यता इनकी सत्यता से विलक्षण 
    है। ब्रह्म पूर्ण है, जगत् जड़ है, जीव अज्ञान और दु:ख से घिरा 
    है। ये तीनों मिलकर एकाकार हो जाते हैं क्योंकि जगत् और 
    जीव ब्रह्म के शरीर हैं और ब्रह्म इनकी आत्मा तथा नियंता है। 
    ब्रह्म से पृथक् इनका अस्तित्व नहीं है, ये ब्रह्म की सेवा करने 
    के लिए ही हैं। इस दर्शन में अद्वैत की जगह बहुत्व की कल्पना 
    है परंतु ब्रह्म अनेक में एकता स्थापित करनेवाला एक तत्व है। 
    बहुत्व से विशिष्ट अद्वय ब्रह्म का प्रतिपादन करने के कारण इसे 
    विशिष्टाद्वैत कहा जाता है।</span></p>
  <p   class="MsoBlockText">विशिष्टाद्वैत मत में भेदरहित ज्ञान असंभव माना 
    गया है। इसीलिए शंकर का शुद्ध अद्वय ब्रह्म इस मत में ग्राह्य नहीं 
    है। ब्रह्म सविशेष है और उसकी विशेषता इसमें है कि उसमें 
    सभी सत् गुण विद्यामान हैं। अत: ब्रह्म वास्तव में शरीरी ईश्वर 
    है। सभी वैयक्तिक आत्माएँ सत्य हैं और इन्हीं से ब्रह्म का शरीर 
    निर्मित है। ये ब्रह्म में, मोक्ष हाने पर, लीन नहीं होतीं; इनका 
    अस्तित्व अक्षुण्ण बना रहता है। इस तरह ब्रह्म अनेकता में एकता 
    स्थापित करनेवाला सूत्र है। यही ब्रह्म प्रलय काल में सूक्ष्मभूत 
    और आत्माओं के साथ कारण रूप में स्थित रहता है परंतु सृष्टिकाल 
    में सूक्ष्म स्थूल रूप धारण कर लेता है। यही कार्य ब्रह्म कहा जाता 
    है। अनंत ज्ञान और आनंद से युक्त ब्रह्म को नारायण कहते हैं 
    जो लक्ष्मी (शक्ति) के साथ बैकुंठ में निवास करते हैं। भक्ति 
    के द्वारा इस नारायण के समीप पहुँचा जा सकता है। सर्वोत्तम 
    भक्ति नारायण के प्रसाद से प्राप्त होती है और यह भगवद्ज्ञानमय 
    है। भक्ति मार्ग में जाति-वर्ण-गत भेद का स्थान नहीं है। सबके 
    लिए भगवत्प्राप्ति का यह राजमार्ग है।</p>
  <p class="MsoNormal" style=""> <b style=""><span style="font-size: 14pt; font-family: DV-TTSurekhEN;"><span   style="">३.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">����� </span></span></span></b> 
    <b style=""><span   style="font-size: 14pt; font-family: DV-TTSurekhEN;">द्वैत वैदांत</span></b><span style="font-size: 14pt; font-family: DV-TTSurekhEN;"> 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> मध्व (११९७ ई.) 
    ने द्वैत वेदांत का प्रचार किया जिसमें पाँच भेदों को आधार 
    माना जाता है। जीव ईश्वर, जीव जीव, जीव जगत्, ईश्वर 
    जगत्, जगत् जगत् इनमें भेद स्वत: सिद्ध है। भेद के बिना 
    वस्तु की स्थिति असंभव है। जगत् और जीव ईश्वर से पृथक् 
    हैं किंतु ईश्वर द्वारा नियंत्रित हैं। सगुण ईश्वर जगत् का 
    स्रष्टा, पालक और संहारक है। भक्ति से प्रसन्न होनेवाले ईश्वर 
    के इशारे पर ही सृष्टि का खेल चलता है। यद्यपि जीव स्वभावत: 
    ज्ञानमय और आनंदमय है परंतु शरीर, मन आदि के संसर्ग 
    से इसे दु:ख भोगना पड़ता है। यह संसर्ग कर्मों<span   style="">श् </span>के परिणामस्वरूप होता है। जीव ईश्वरनियंत्रित 
    होने पर भी कर्ता और फलभोक्ता है। ईश्वर में नित्य प्रेम 
    ही भक्ति है जिससे जीव मुक्त होकर, ईश्वर के समीप स्थित 
    होकर, आनंदभोग करता है। भौतिक जगत् ईश्वर के अधीन 
    है और ईश्वर की इच्छा से ही सृष्टि और प्रलय में यह क्रमश: 
    स्थूल और सूक्ष्म अवस्था में स्थित होता है। रामानुज की तरह 
    मध्य जीव और जगत् को ब्रह्म का शरीर नहीं मानते। ये स्वत:स्थित 
    तत्व हैं। उनमें परस्पर भेद वास्तविक है। ईश्वर केवल इनका 
    नियंत्रण करता है। इस दर्शन में ब्रह्म जगत् का निमित्त कारण 
    है, प्रकृति (भौतिक तत्व) उपादान कारण है।</span></p>
  <p class="MsoNormal" style=""> <b style=""><span style="font-size: 14pt; font-family: DV-TTSurekhEN;"><span   style="">४.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">����� </span></span></span></b> 
    <b style=""><span   style="font-size: 14pt; font-family: DV-TTSurekhEN;">द्वैताद्वैत वेदांत</span></b><span style="font-size: 14pt; font-family: DV-TTSurekhEN;"> 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> निंबार्क (११ वीं 
    शताब्दी) का दर्शन रामानुज से अत्यधिक प्रभावित है। जीव ज्ञान 
    स्वरूप तथा ज्ञान का आधार है। जीव और ज्ञान में धर्मी-धर्म-भाव-संबध 
    अथवा भेदाभेद संबंध माना गया है। यही ज्ञाता, कर्ता और भोक्ता 
    है। ईश्वर<span   style="">श् </span>जीव का नियंता, 
    भर्ता और साक्षी है। भक्ति से ज्ञान का उदय हो पर संसार के 
    दु:ख से मुक्त जीव ईश्वर का सामीप्य प्राप्त करता है। अप्राकृत 
    भूत से ईश्वर का शरीर तथा प्राकृत भूत से जगत् का निर्माण 
    हुआ है। काल तीसरा भूत माना गया है। ईश्वर को कृष्ण राधा 
    के रूप में माना गया है। जीव और भूत इसी के अंग हैं। यही 
    उपादान और निमित कारण है। जीव-जगत् तथा ईश्वर में भेद 
    भी है अभेद भी है। यदि जीव-जगत् तथा ईश्वर एक होते तो 
    ईश्वर को भी जीव की तरह कष्ट भोगना पड़ता। यदि भिन्न होते 
    तो ईश्वर सर्वव्यापी सर्वांतरात्मा कैसे कहलाता?</span></p>
  <p class="MsoNormal" style=""> <b style=""><span style="font-size: 14pt; font-family: DV-TTSurekhEN;"><span   style="">५.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">����� </span></span></span></b> 
    <b style=""><span   style="font-size: 14pt; font-family: DV-TTSurekhEN;">शुद्धाद्वैत वेदांत</span></b><span style="font-size: 14pt; font-family: DV-TTSurekhEN;"> 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> वल्लभ (१४७९ ई.) 
    के इस मत में ब्रह्म स्वतंत्र तत्व है। सच्चिदानंद श्रीकृष्ण ही ब्रह्म 
    हैं और जीव तथा जगत् उनके अंश हैं। वही अणोरणीयान् तथा 
    महतो महीयान् है। वह एक भी है, नाना भी है। वही अपनी इच्छा 
    से अपने आप को जीव और जगत् के नाना रूपों में प्रगट करता 
    है। माया उसकी शक्ति है जिसी सहायता से वह एक से अनेक होता 
    है। परंतु अनेक मिथ्या नहीं है। श्रीकृष्ण से जीव-जगत् की स्वभावत: 
    उत्पत्ति होती है। इस उत्पत्ति से श्रीकृष्ण में कोई विकार नहीं 
    उत्पन्न होता। जीव-जगत् तथा ईश्वर का संबंध चिनगारी आग 
    का सबंध है। ईश्वर के प्रति स्नेह भक्ति है। सांसारिक वस्तुओं 
    से वैराग्य लेकर ईश्वर में राग लगाना जीव का कर्तव्य है। 
    ईश्वर के अनुग्रह से ही यह भक्ति प्राप्य है, भक्त होना जीव 
    के अपने वश में नहीं है। ईश्वर जब प्रसन्न हो जाते हैं तो 
    जीव को (अंश) अपने भीतर ले लेते हैं या अपने पास नित्यसुख 
    का उपभोग करने के लिए रख लेते हैं। इस भक्तिमार्ग को पुष्टिमार्ग 
    भी कहते हैं।</span></p>
  <p class="MsoNormal" style=""> <b style=""><span style="font-size: 14pt; font-family: DV-TTSurekhEN;"><span   style="">६.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">����� 
    </span></span></span></b> <b style=""><span   style="font-size: 14pt; font-family: DV-TTSurekhEN;">अर्चित्य 
    भेदाभेद वेदांत</span></b><span style="font-size: 14pt; font-family: DV-TTSurekhEN;"> </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    महाप्रभु चैतन्य (१४८५-१५३३ ई.) के इस संप्रदाय में अनंत गुणनिधान, 
    सच्चिदानंद श्रीकृष्ण परब्रह्म माने गए हैं। ब्रह्म भेदातीत हैं। परंतु 
    अपनी शक्ति से वह जीव और जगत् के रूप में आविर्भूत होता 
    है। ये ब्रह्म से भिन्न और अभिन्न हैं। अपने आपमें वह निमित्त कारण 
    है परंतु शक्ति से संपर्क होने के कारण वह उपादान कारण 
    भी है। उसकी तटस्थशक्ति से जीवों का तथा मायाशक्ति से जगत् 
    का निर्माण होता है। जीव अनंत और अणु रूप हैं। यह सूर्य की 
    किरणों की तरह ईश्वर पर निर्भर हैं। संसार उसी का प्रकाश 
    है अत: मिथ्या नहीं है। मोक्ष में जीव का अज्ञान नष्ट होता है 
    पर संसार बना रहता है। सारी अभिलाषाओं को छोड़कर कृष्ण 
    का अनुसेवन ही भक्ति है। वेदशास्त्रानुमोदित मार्ग से ईश्वरभक्ति 
    के अनंतर जब जीव ईश्वर के रग में रँग जाता है तब वास्तविक 
    भक्ति होती है जिसे रुचि या रागानुगा </span><span   style="font-size: 14pt; font-family: DV-TTSurekhEN;">भक्ति कहते हैं। राधा 
    की भक्ति सर्वोत्कृष्ट है। वृंदावन धाम में सर्वदा कृष्ण का आनंदपूर्ण 
    प्रेम प्राप्त करना ही मोक्ष है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">सं.ग्रं. 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    <span   class="GramE">उप्</span>ानिषद्; भगवद्गीता; गौडपादकारिका; 
    ब्रह्मसूत्र; उपनिषद्गीता और ब्रह्मसूत्र पर सांप्रदायिक भाष्य; राधाकृष्णन् 
    : इंडियन फिलासफी, भाग १-२; दासगुप्त : हिस्टरी ऑव इंडियन 
    फिलासफी, भाग १-३।<span   style="">   </span>(रामचंद्र 
    पांडेय)</span></p>
</div>
</body></html>