<html xmlns:o="urn:schemas-microsoft-com:office:office" xmlns:w="urn:schemas-microsoft-com:office:word" xmlns="http://www.w3.org/TR/REC-html40"><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 14pt; line-height: 150%; font-family: DV-TTSurekhEN;">साइफ़ोज़ोआ </span></b><span padma_font_family_property="Courier" style="font-size: 14pt; line-height: 150%; font-family: Courier;">(Scyphozoa)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">प्राणिजगत 
    के सीलेंटरेटा </span><span padma_font_family_property="Courier" style="font-size: 14pt; line-height: 150%; font-family: Courier;">(Coelenterata)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">संघ का एक वर्ग है जिसके अंतर्गत 
    वास्तविक जेलीफिश </span><span padma_font_family_property="Courier" style="font-size: 14pt; line-height: 150%; font-family: Courier;">(Jellyfish)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">आते हैं। ये केवल समुद्र ही 
    में पाए जाने वाले प्राणी हैं। इस वर्ग के जेलीफिश तथा अन्य 
    वर्गों के जेलीफिशों के शारीरीय लक्षणों में अंतर होता है। 
    साधारणतया ये बड़े तथा हाइड्रोजोआ </span><span padma_font_family_property="Courier" style="font-size: 14pt; line-height: 150%; font-family: Courier;">(Hydrozoa)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">के 
    मेडुसी </span><span padma_font_family_property="Courier" style="font-size: 14pt; line-height: 150%; font-family: Courier;">(medusae)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">से भारी होते हैं।</span></p>
  <p class="MsoNormal"><span   style="font-size: 14pt; line-height: 150%; font-family: DV-TTSurekhEN;">इस वर्ग का जेलीफिश का जीवनवृत जटिल होता है। 
    किसी-किसी जेलीफिश के अंडे सीधे ही मेडुसा में परिवर्धित 
    हो जाते हैं, परंतु ओरीलिया </span><span padma_font_family_property="Courier" style="font-size: 14pt; line-height: 150%; font-family: Courier;">(Aurelia)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">नामक जेलीफिश का जीवनवृत्त 
    जटिल होता है। यह विशेष जेलीफिश ब्रिटेन के समुद्रतटीय 
    जल में पाया जाता है। यह एक पारदर्शी मेडुसा है। यह शरीर 
    के घटाकृति भाग के प्रवाह पूर्ण संकुचन से तैरता है। ओलीलिया 
    का निषेचित अंडा मेडुसा </span><span padma_font_family_property="Courier" style="font-size: 14pt; line-height: 150%; font-family: Courier;">(medusa)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">में 
    परिवर्धित न होकर एक स्पष्ट रचनावाले पॉलिप </span><span padma_font_family_property="Courier" style="font-size: 14pt; line-height: 150%; font-family: Courier;">(polyp)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">में, 
    जिसे साइफ़िस्टीमा </span><span padma_font_family_property="Courier" style="font-size: 14pt; line-height: 150%; font-family: Courier;">(Scyphistoma) </span><span   style="font-size: 14pt; line-height: 150%; font-family: DV-TTSurekhEN;">कहते हैं, परिवर्धित होता है। यह तुरही के आकार 
    का एक छोटा जीव है जिसमें सीमांत स्पशंक </span><span padma_font_family_property="Courier" style="font-size: 14pt; line-height: 150%; font-family: Courier;">(marginal tentacles) </span><span   style="font-size: 14pt; line-height: 150%; font-family: DV-TTSurekhEN;">लगे रहते 
    हैं। बाद में यह अपने अपमुख सिरे </span><span padma_font_family_property="Courier" style="font-size: 14pt; line-height: 150%; font-family: Courier;">(aboral end)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">से 
    किसी अन्य आधार से जुड़ जाता है।</span></p>
  <p class="MsoNormal"><b style=""><span   style="font-size: 14pt; line-height: 150%; font-family: DV-TTSurekhEN;">साइफ़िस्टोमा मूलिकाओं 
    </span></b><span padma_font_family_property="Courier" style="font-size: 14pt; line-height: 150%; font-family: Courier;">(rootlets)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">या देहांकुरों को उत्पन्न करता 
    है जिनसे नए पॉलिश मुकुलित </span><span padma_font_family_property="Courier" style="font-size: 14pt; line-height: 150%; font-family: Courier;">(budded)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">होते हैं। साइफ़िस्टोमा बहुवर्षीय 
    जीव है। इसमें एक निश्चित अवधि के बाद असाधारण परिवर्तन 
    शुरू होता है। यह परिवर्तन भोजन की कमी अथवा अधिकता के 
    कारण हो सकता है। पहली दशा में साइफिस्टोमा के ऊपरी 
    हिस्से के ऊतक एक चक्रिका सदृश </span><span padma_font_family_property="Courier" style="font-size: 14pt; line-height: 150%; font-family: Courier;">(disc like)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">रचना 
    में बदल जाते हैं। बाद में यह संरचना पॉलिप से अलग होकर 
    जल में तैरने लगती है। खाद्य पदार्थ की अधिकता के कारण चक्रिकाओं 
    की संयुक्त श्रेणी बन जाती है। संपूर्ण पॉलिप का स्वरूप अब 
    बदल जाता है। ये चक्रिकाएँ परिवर्धित होने के बाद पॉलिप 
    से अलग होकर पानी में तैरने लगती हैं। वस्तुत: ये मेडुसा 
    होते हैं जिनमें आठ भुजाएँ होती हैं। इन मेडुसाओं को एफ़िर 
    </span><span padma_font_family_property="Courier" style="font-size: 14pt; line-height: 150%; font-family: Courier;">(Ephyra)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">कहते हैं। ये प्रौढ़ औरीलिया से रचना तथा आकार 
    में सर्वथा भिन्न होते हैं। अपवाद स्वरूप ही कोई-कोई 
    चक्रिका मेडुसा के स्थान पर पॉलिप में परिवर्धित होती है।</span></p>
  <p class="MsoNormal"><span   style="font-size: 14pt; line-height: 150%; font-family: DV-TTSurekhEN;">इस प्रकार का जीवनवृत्त बहुरूपता </span><span padma_font_family_property="Courier" style="font-size: 14pt; line-height: 150%; font-family: Courier;">(polymorphism)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">का, 
    जिसमें पीढ़ी एकांतरण </span><span padma_font_family_property="Courier" style="font-size: 14pt; line-height: 150%; font-family: Courier;">(alternation of generation) 
    </span><span   style="font-size: 14pt; line-height: 150%; font-family: DV-TTSurekhEN;">पाया जाता है, एक अच्छा उदाहरण है। स्थायी पॉलिप 
    पीढ़ी का अस्थायी मेडुसा पीढ़ी से नियमित एकांतरण होता है। 
    केवल मेडुसी ही लैंगिक होता है और अंडाणु </span><span padma_font_family_property="Courier" style="font-size: 14pt; line-height: 150%; font-family: Courier;">(ova)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">तथा 
    शुक्राणु </span><span padma_font_family_property="Courier" style="font-size: 14pt; line-height: 150%; font-family: Courier;">(spermatozoa)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">उत्पन्न करता है। पॉलिप से 
    मेडुसा बनने का यह तरीका, जो हाइड्रोज़ोआ के मेडुसा 
    परिवर्धन से सर्वथा भिन्न है, साइफ़ोज़ोआ की एक विशिष्टिता 
    है।</span></p>
  <p class="MsoNormal"><span   style="font-size: 14pt; line-height: 150%; font-family: DV-TTSurekhEN;">साइफ़ोज़ोआ तथा हाइड्रोज़ोआ के मेडुसी में मुख्य 
    अंतर यह है कि साइफ़ोज़ोआ के मेडुसी में, वीलम </span><span padma_font_family_property="Courier" style="font-size: 14pt; line-height: 150%; font-family: Courier;">(velam)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">अनुपस्थित 
    रहता है, आमाशय में आमाशयी तंतु </span><span padma_font_family_property="Courier" style="font-size: 14pt; line-height: 150%; font-family: Courier;">(gastric 
    filaments)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">उपस्थित 
    रहते हैं तथा आमाशय के भीतरी कोष्ठों से बने आंतरिक जनन 
    अंग पाए जाते हैं जबकि हाइड्रोज़ोआ में ऐसा नहीं होता।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">अधिकांश साइफ़ोज़ोआ के स्पीशीज़ समुद्र 
    के ऊपरी स्तर पर पाए जाते हैं। ये जलधारा के साथ एक स्थान 
    से दूसरे स्थान पर जाते रहते हैं। ये शिकार को दंशकोशिकाओं 
    </span><span padma_font_family_property="Courier" style="font-size: 14pt; font-family: Courier;">(nematocysts)</span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">की 
    सहायता से शक्तिहीन करके पकड़ लेते हैं। दंशकोशिकाएँ स्पशंकों 
    </span><span padma_font_family_property="Courier" style="font-size: 14pt; font-family: Courier;">(tentacles)</span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">के 
    बाहरी हिस्से में पाई जाती हैं। इस प्रकार शक्तिहीन किए 
    गए शिकार को स्पशंक मुँह के पास ले आते हैं, जहाँ वे चूसकर 
    निगल लिए जाते हैं।</span><span style="font-size: 14pt; font-family: Symbol;"><span style=""> </span> <font ><span   style="">श्</span></font></span><span padma_font_family_property="Courier" style="font-size: 14pt; font-family: Courier;">[<font    size="4">नंदकुमार 
    राय</font></span><span padma_font_family_property="Courier" style="font-size: 14pt; font-family: Courier;">]</span></p>
</div>
</body></html>