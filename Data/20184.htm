<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font ><b  >उन्नाव </b></font><font   >भारतवर्ष में उत्तर प्रदेश राज्य की लखनऊ कमिश्नरी में स्थित एक जिला तथा एक नगर है। नगर कानपुर से १० मील उत्तर पूर्व है।</font></p><font >
<p  >उन्नाव जिला क्षेत्रफल में 
१,७६२ वर्ग मील है। यह गंगा के उत्तर दोमट मिट्टी का मैदान है। यह कई उपजाऊ
 खंडों में विभाजित है तथा इसके बीच-बीच में उद्यान हैं। संपूर्ण क्षेत्र 
में छोटी-छोटी नहरों का जल बिछा हुआ है। ये नहरें सिंचाई के काम आती हैं। 
उपजाऊ  खंडों के बीच-बीच में बंजर तथा ऊसर भूमि भी है। जिले में गंगा ही 
ऐसी नदी है जिसमें यातायात संभव है। सई नदी इसकी उत्तर-पूर्वी सीमा पर है।	
(श्या.सुं.श.)</p>
</font><font size="2"></font></body></html>