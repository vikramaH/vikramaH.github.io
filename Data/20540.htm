<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >ओदंतपुर</b> 
  प्राचीन काल का 
  प्रमुख ऐतिहासिक 
  स्थान। इसके पर्याय 
  उदंतपुर अथवा 
  उदंडपुर भी हैं। 
  पालनरेश धर्मशाल 
  ने यहीं एक अत्यत भव्य 
  विहार का निर्माण 
  कराया था। तिब्बती 
  परंपरा के 
  अनुसार इस ओदंतीपुरी 
  विहार की रचना 
  या तो गोपाल 
  ने अथवा देवपाल 
  ने करवाई। धर्मपाल 
  के ओदंतपुरी 
  विहार की रचना 
  की कथा देवपाल 
  द्वारा बनवाए 
  विहार की कथा 
  से मिलती जुलती 
  है। बिहार के 
  राजशाही जिले 
  में पहाड़पुर की 
  खुदाई में जिस 
  विहार का संकेत 
  मिलता है (मेम्वायर्स 
  ऑव दि आर्के. सर्वे 
  ऑव इंडिया, नं. 
  ५५) वह संभवत: यही 
  ओदंतपुर विहार 
  है। इस स्थान तथा 
  समीपवर्ती गाँव 
  का नाम ओमपुर 
  है। बल्लालसेन 
  ने अपने युग के 
  सर्वाधिक धनी 
  श्रेष्ठी बल्लभानंद 
  से ओदंतपुर 
  (उदंतपुर) नरेश 
  को पराजित 
  कर सकने के लिए 
  एक करोड़ रुपए लिए 
  थे। (बल्लालचरित, 
  अध्याय २)।	(चं.भा.पां.)</font></p>
</body></html>