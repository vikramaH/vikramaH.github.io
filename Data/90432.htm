<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoBodyText"><b><span   style="font-size: 16pt;">मूत्रतंत्र</span></b><span style=""> </span><span padma_font_family_property="DV1-TTSurekh" style="font-family: DV1-TTSurekh;">(Urinary System)</span><span   style=""> मनुष्य के मूत्रतंत्र में निम्नलिखित 
    अंग होते हैं:-</span></p>
  <p class="MsoBodyText"><span   style="">(क)<b  > वृक्क 
    </b></span><b><span padma_font_family_property="DV1-TTSurekh" style="font-family: DV1-TTSurekh;">(Kidneys)</span><span style=""> </span></b><span   style="">: मूत्र उत्पत्ति के स्थान, (ख) मूत्रवाहिनी 
    </span><span padma_font_family_property="DV1-TTSurekh" style="font-family: DV1-TTSurekh;">(Ureter)</span><span   style=""> : वृक्क से 
    मूत्राशय तक मूत्र ले जानेवाली नलियाँ, (ग) मूत्राशय </span><span padma_font_family_property="DV1-TTSurekh" style="font-family: DV1-TTSurekh;">(Urinary bladder)</span><span   style=""> : मूत्र को थोड़े समय के लिये संचय 
    करने का स्थान तथा (घ) मूत्रमार्ग </span><span padma_font_family_property="DV1-TTSurekh" style="font-family: DV1-TTSurekh;">(Urethra) :</span><span   style=""> मूत्राशय से बाहर मूत्र निकलने का 
    मार्ग।</span></p>
  <p class="MsoBodyText"><span style=""><b  >भ्रौणिकी 
    </b></span><b><span padma_font_family_property="DV1-TTSurekh" style="font-family: DV1-TTSurekh;">(Enbryology)</span></b><span padma_font_family_property="DV1-TTSurekh" style="font-family: DV1-TTSurekh;">- </span><span   style="">कार्यो में अंतर होते हुए भी मूत्र तथा 
    जननतंत्र दोनोें ही मध्यजनस्तर </span><span padma_font_family_property="DV1-TTSurekh" style="font-family: DV1-TTSurekh;">(mesodern)</span><span   style=""> के माध्यमिक कोशिका पुंज </span><span padma_font_family_property="DV1-TTSurekh" style="font-family: DV1-TTSurekh;">(intermediate cell 
    mass)</span><span   style=""> से उत्पन्न होते हैं। 
    इस पुंज के पार्श्व </span><span padma_font_family_property="DV1-TTSurekh" style="font-family: DV1-TTSurekh;">(lateral side)</span><span   style=""> से प्राकवृक्क </span><span padma_font_family_property="DV1-TTSurekh" style="font-family: DV1-TTSurekh;">(metanephros)</span><span   style=""> क्रमश: कपाल से पुच्छ की ओर </span><span padma_font_family_property="DV1-TTSurekh" style="font-family: DV1-TTSurekh;">(cranio caudally)</span><span   style=""> बनते हैं। अल्पकालीन प्राकवृक्क की 
    बाहिनी </span><span padma_font_family_property="DV1-TTSurekh" style="font-family: DV1-TTSurekh;">(duct)</span><span   style=""> ही केवल स्थायी 
    होती है। इसमें मध्यवृक्क की नलिकाएँ खुलती है। पश्चवृक्क 
    लगभग दस लाख उत्सर्गी (</span><span padma_font_family_property="DV1-TTSurekh" style="font-family: DV1-TTSurekh;">excretory)</span><span   style=""> नलिकाओं के पालियुक्त पुंज </span><span padma_font_family_property="DV1-TTSurekh" style="font-family: DV1-TTSurekh;">(lobulated mass),</span><span   style=""> अंतिम वृक्क जनन छंद </span><span padma_font_family_property="DV1-TTSurekh" style="font-family: DV1-TTSurekh;">(metanephrogenic cap)</span><span   style=""> 
    को कहते हैं। इसी मध्यवृक्कवाहिनी से मूत्रवाहिनी नलिका 
    निकलती है, जो ऊपर दो भागों में विभाजित होकर वृहत् 
    आलवालिका </span><span padma_font_family_property="DV1-TTSurekh" style="font-family: DV1-TTSurekh;">(major calyces)</span><span   style=""> तथा फिर अंतर्व्भाािजित होकर लघु 
    आलवाल तथा संग्राहक नलिकाएँ बनाती है, जिनमें पश्ववृक्क की 
    संबलित नलिकाएँ </span><span padma_font_family_property="DV1-TTSurekh" style="font-family: DV1-TTSurekh;">(convoluted)</span><span   style=""> खुल जाती 
    है। </span></p>
  <p class="MsoBodyText"><span   style="">मुत्राशय, अवस्कर 
    गुहा </span><span padma_font_family_property="DV1-TTSurekh" style="font-family: DV1-TTSurekh;">(cloaca)</span><span   style=""> के अंदर जननमूत्र विवर भाग तथा 
    मध्यवृक्क वाहिनी की उभय उत्सर्गी वाहिनी से बनता है। बाद में 
    मूत्रवाहिनी का कुछ भाग इसकी दीवारों में आ जाता है।</span><b><span   style="font-size: 16pt;"> 
    तुलनात्मक शारीर</span></b><span style=""> 
    </span><span padma_font_family_property="DV1-TTSurekh" style="font-family: DV1-TTSurekh;">(Comparative Anatomy)</span><span   style=""> 
    कशेरूक श्रेणी </span><span padma_font_family_property="DV1-TTSurekh" style="font-family: DV1-TTSurekh;">(vertebrate scale)</span><span   style=""> में तीन विभिन्न उत्सर्गी अंग प्राक्वृक्क, 
    मध्यवृक्क तथा पश्चवृक्क होते हैं। प्राकवृक्क केवल भ्रूणमत्स्य 
    में, मध्यवृक्क सब मछलियों एवं जलचरों में तथा पश्चवृक्क इनसे 
    ऊँची श्रेणी के जीवों में होता है।</span></p>
  <p class="MsoBodyText"><b><span   style="font-size: 16pt;">वर्णनात्मक </span></b><b><span padma_font_family_property="DV1-TTSurekh" style="font-size: 16pt; font-family: DV1-TTSurekh;">(Descriptive)</span></b><b><span   style="font-size: 16pt;"> 
    शारीर</span></b><span   style=""></span></p>
  <p class="MsoBodyText"><span   style=""><b  >(क) वृक्क</b>- मेरूदंड के दोनों 
    ओर उच्च कटिप्रदेश में दो अंडाभ </span><span padma_font_family_property="DV1-TTSurekh" style="font-family: DV1-TTSurekh;">(ovoid)</span><span   style=""> ग्रंथीय अंग होते हैं, जिन्हें वृक्क कहते हैं। प्रौढ़ वृक्क 
    लगभग ११ सेंमी० लंबा, ५.५ सेंमी० चौड़ा, ३ सेंमी० मोटा तथा १२५ 
    ग्राम भार का होता है। दाहिना वृक्क बाएँ से थोड़ा नीचे होता 
    है।</span></p>
  <p class="MsoBodyText"><span   style="">वृक्क के चारों और घनी परिवृक्क 
    वसा </span><span padma_font_family_property="DV1-TTSurekh" style="font-family: DV1-TTSurekh;">(perirenal 
    fat) </span><span   style="">अंतर्नत शंकु </span><span padma_font_family_property="DV1-TTSurekh" style="font-family: DV1-TTSurekh;">(inverted cone)</span><span   style=""> के आकार में तथा अवकाशी ऊतक 
    </span><span padma_font_family_property="DV1-TTSurekh" style="font-family: DV1-TTSurekh;">(areolar tissue)</span><span   style=""> का पुँज होता है। ये सब एक तंतुमय 
    संपुट परिवृक्क प्रावरणी से घिरे होते हैं। इन सब के तथा 
    अपनी रुधिर वाहिकाओं के कारण ही वृक्क अपने स्थान पर रहता 
    है।</span></p>
  <p class="MsoBodyText"><span   style="">वृक्क में उग्र तथा पश्च पृष्ठ, बाह्य उपांत 
    उत्तल होते हैं। आंतरिक उपांत अवतल होता है, जिसे नाभिका 
    </span><span padma_font_family_property="DV1-TTSurekh" style="font-family: DV1-TTSurekh;">(hilum)</span><span   style=""> कहते हैं और 
    इसमें से वृक्कद्रोणि </span><span padma_font_family_property="DV1-TTSurekh" style="font-family: DV1-TTSurekh;">(renal pelvis) </span><span   style="">रुधिर वाहिकाएँ, तंत्रिकाएँ तथा लसीका वाहिनियाँ </span><span padma_font_family_property="DV1-TTSurekh" style="font-family: DV1-TTSurekh;">(lymphatics)</span><span   style=""> जाती हैं।</span></p>
  <p class="MsoBodyText"><span   style="">वृक्क की संरचना- काटे हुए वृक्क में 
    संपुट के अंदर गहरा लाल संवहन वल्कुट </span><span padma_font_family_property="DV1-TTSurekh" style="font-family: DV1-TTSurekh;">(cortex)</span><span   style=""> और फिर मज्जका </span><span padma_font_family_property="DV1-TTSurekh" style="font-family: DV1-TTSurekh;">(medulla) </span><span   style="">दिखाई पड़ती है। मज्जका में कई 
    त्रिकोणात्मक घने धारीदार क्षेत्र होते हैं, जिन्हें सूची स्तंभ 
    कहते है। इनके शिखाग्र त्रिविमितीय प्रकार से एक वृक्क पैपिला 
    </span><span padma_font_family_property="DV1-TTSurekh" style="font-family: DV1-TTSurekh;">(papilla) 
    </span><span   style="">में खुलते हैं। वल्कुट 
    में केशिकागुच्छ </span><span padma_font_family_property="DV1-TTSurekh" style="font-family: DV1-TTSurekh;">(glomeruli) </span><span   style="">तथा संवलित 
    नलिकाएँ होती हैं तथा मज्जा में सारी संग्राहक नलिकाएँ समांतर 
    सी होती है।</span></p>
  <p class="MsoBodyText"><span   style="">वृक्क के शारीरिक तथा शरीर क्रियात्मक 
    इकाई को वृक्काणु कहते हैं। प्रत्येक वृक्क में लगभग दस 
    लाख वृक्काणु </span><span   style="">होते हैं। केशिका गुच्छ, समीपस्थ तथा 
    दूरस्थ संवलित नलिकाएँ और हेन्लि का पाश वृक्काणु के भाग 
    हैं। </span></p>
  <p class="MsoBodyText"><span   style="">वृक्क धमनियाँ उदर महाधमनी से आती 
    हैं। कभी कभी सहायक वृक्क धमनियाँ </span><span   style="">(</span><span padma_font_family_property="Courier" style="font-family: Courier;">accessory renal arteries</span><span   style="">) भी होती हैं। वृक्क शिरा (</span><span padma_font_family_property="Courier" style="font-family: Courier;">veins</span><span   style="">) निम्न महाशिरा (</span><span padma_font_family_property="Courier" style="font-family: Courier;">inferior vena cava</span><span   style="">) 
    में खुलती हैं। लसीका वाहिनियाँ द्वितीय कटि कशेरूक के पास 
    की परामहाधमनी लसीका ग्रंथियों में जाती हैं। वृक्क में अनुकंपी 
    (</span><span padma_font_family_property="Courier" style="font-family: Courier;">sympathetic</span><span   style="">) तथा परानुकंपी (</span><span padma_font_family_property="Courier" style="font-family: Courier;">parasympathetic</span><span   style="">) तंत्रिकाएँ उदरगुहा जालक (</span><span padma_font_family_property="Courier" style="font-family: Courier;">coelisc plexus</span><span   style="">) से आती हैं।</span></p>
  <p class="MsoBodyText"><span   style="">वृक्कद्रोणि (</span><span padma_font_family_property="Courier" style="font-family: Courier;">Pelvis of the kidney</span><span   style="">) 
    - मूत्रवाहनी के ऊपरी भाग को वृक्कद्रोणि कहते हैं। इसकी 
    ऊपरी तथा निचली शिराएँ वृहत् आलवाल कहलाती हैं, जिनमें 
    लगभग एक दर्जन लघु आलवाल होते हैं। वृक्कद्रोणणि की श्लेष्मा 
    कला संक्रमण उपकला की होती है।</span></p>
  <p class="MsoBodyText"><span   style=""><b  >(ख) मूत्रवाहिनी </b>- यह वृक्कद्रोणि 
    से मूत्राशय तक लगभग ३१ सेंमी० लंबी तंतुमय पेशीय नली होती 
    है। वृक्कद्रोणि मूत्रवाहिनी संगम (</span><span padma_font_family_property="Courier" style="font-family: Courier;">pelvi-ureteric junction</span><span   style="">), 
    वृक्कद्रोणि मुख (</span><span padma_font_family_property="Courier" style="font-family: Courier;">pelvic 
    brim</span><span   style="">) के ऊपर तथा 
    मूत्राशय के समीप यह सँकरी होती है। इसमें संक्रमण उपकला 
    की शलेष्मा कला होती है।</span></p>
  <p class="MsoBodyText"><span   style="">मूत्रवाहिनी में रक्त वृक्क धमनी, मूत्राशय 
    धमनियाँ, जनन ग्रंथीय (</span><span padma_font_family_property="Courier" style="font-family: Courier;">gonadial</span><span   style="">) धमनी तथा मूल श्रोणि (</span><span padma_font_family_property="Courier" style="font-family: Courier;">common iliac</span><span   style="">) धमनी से आता है। शिराएँ वृक्क, जनग्रंथीय शिराओं तथा 
    मूल श्रोणि शिराओं में जाती है। लसीका तंत्रिकाएँ धमनियों के 
    साथ साथ परामहाधमनी (</span><span padma_font_family_property="Courier" style="font-family: Courier;">para aortic</span><span   style="">) तथा आंतर श्रोणि लसीका ग्रंथि समूह (</span><span padma_font_family_property="Courier" style="font-family: Courier;">internal iliac group 
    of lymph nodes</span><span   style="">) में जाती 
    हैं। तंत्रिकाएँ उदरगुहा (</span><span padma_font_family_property="Courier" style="font-family: Courier;">coeliac</span><span   style="">) तथा वृक्क गुच्छिकाओं (</span><span padma_font_family_property="Courier" style="font-family: Courier;">ganglia</span><span   style="">) से आती हैं।</span></p>
  <p class="MsoBodyText"><span   style=""><b  >(ग) मूत्राशय्</b>ा-यह एक थैलीनुमा 
    कलामय आशय होता है, जो रिक्त होने पर श्रोणि (</span><span padma_font_family_property="Courier" style="font-family: Courier;">pelvis</span><span   style="">) में तथा भरा होने पर उदर में भी 
    प्रविष्ट करता (</span><span padma_font_family_property="Courier" style="font-family: Courier;">project</span><span   style="">) है। प्रौढ़ मूत्राशय 
    में लगभग २२० मिली० की क्षमता होती है। इसका वर्णन चापछद 
    (</span><span padma_font_family_property="Courier" style="font-family: Courier;">vault</span><span   style="">), पार्श्वभित्ति, 
    आधार त्रिकोण (</span><span padma_font_family_property="Courier" style="font-family: Courier;">trigone</span><span   style="">) में किया जाता 
    है। त्रिकोण दोनों मूत्रवाहिनी रध्रं (</span><span padma_font_family_property="Courier" style="font-family: Courier;">orifices</span><span   style="">) तथा आंतरिक मुत्र कुहर के बीच 
    के त्रिकोणात्मक स्थान को कहते हैं। </span></p>
  <p class="MsoBodyText"><span   style="">इसकी संरचना हर दिशा में जाते 
    हुए चिकने पेशीय तंतुओं से होती है। श्लेष्मकला संक्रमण उपकला 
    की होती है। मूत्राशय के अंदर का भाग मूत्राशय दर्शक (</span><span padma_font_family_property="Courier" style="font-family: Courier;">cystoscope</span><span   style="">) से देखा जा सकता<span   style="">श् </span>है। मूत्राशय में रक्त उत्तल तथा मूत्राशय 
    धमनियों से आता है। इसकी शिराएँ एक मूत्राशय जालिका बनाती 
    हैं, जो आंतर श्रोणि शिराओं में खुलती है। लसीका तंत्रिकाएँ 
    धमनियों के साथ साथ आंतरश्रोणि लसीकाग्रथि समूह में जाती 
    हैं। तंत्रिकाएँ श्रोणि जालिकाओं से आती हैं।</span></p>
  <p class="MsoBodyText"><span   style=""><b  >(घ) मूत्रमाग</b>र्-यह पुरूष में १८ 
    से २० सेंमी० लंबा मूत्राशय के आंतर मूत्रकुहर से शिश्न के अंत 
    पर बाहृा मूत्रकुहर तक होता है। वर्णनात्मक दृष्टि से इसके 
    प्रॉस्टेट ग्रंथीय, कलामय तथा शिश्नीय (</span><span padma_font_family_property="Courier" style="font-family: Courier;">penile</span><span   style="">) भाग होते हैं। मूत्र करते समय छोड़कर मूत्र मार्ग केवल 
    चीर मात्र होता है। प्रॉस्टेट ग्रंथीय भाग तीन सेंमी०<span   style="">श् </span>लंबी ग्रंथि के अंदर होता है। इसमें 
    शुक्र प्रसेचिनी वाहिनियाँ (</span><span padma_font_family_property="Courier" style="font-family: Courier;">ejaculatory ducts</span><span   style="">) खुलती हैं। सबसे छोटा कलामय भाग 
    दो सेंमी० लंबे मूलाधार (</span><span padma_font_family_property="Courier" style="font-family: Courier;">perineum</span><span   style="">) में मूत्रपथ संबरणी (</span><span padma_font_family_property="Courier" style="font-family: Courier;">sphincter urethrae</span><span   style="">) से घिरा होता है। १५ सेंमी० लंबा शिश्नीय भाग शिश्न के 
    मूत्रपथकाय (</span><span padma_font_family_property="Courier" style="font-family: Courier;">corpus spongiosum</span><span   style="">) में 
    होता है। मूत्रमार्ग की आंतर अवरोधिनी, (</span><span padma_font_family_property="Courier" style="font-family: Courier;">sphincter</span><span   style="">) अनैच्छिक होती है। यह मूत्राशय के 
    आंतर मूत्रकुहर के चारों ओर होती है। बाहृा अवरोधिनी ऐच्छिक 
    नियंत्रण अवरोधिनी होती है।</span></p>
  <p class="MsoBodyText"><span   style="">स्त्री में मूत्रमार्ग प्राय: ४ सेंमी० लंबा 
    होता है। यह मूत्राशय के आंतर मूत्रकुहर से मूलाधार कला 
    को छिद्रित करता हुआ बाहृा कुहर तक होता है। बाहृा कुहर 
    प्रघाण (</span><span padma_font_family_property="Courier" style="font-family: Courier;">vestibule</span><span   style="">) में योनि 
    के ठीक अग्र भाग में होता है। मूत्रमार्ग में मूत्रमार्ग ग्रंथियाँ 
    खुलती हैं। तथा इसकी श्लेष्मा कला सक्रमण उपकला कला की होती 
    है। <span   style="">   
    </span>(धनश्याम सिंहल)</span></p>
</div>
</body></html>