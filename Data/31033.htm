<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b> 
<p><font  size="4"><b  >गुजराँवाला</b></font><font    size="4"> 
  पाकिस्तान स्थित 
  जिला, तहसील 
  तथा नगर जो 
  उत्तर-पश्चिम रेलमार्ग 
  पर लाहौर 
  से ४० मील और 
  कराची से ८२८ मील 
  की दूरी पर 
  स्थित है (स्थिति 
  : ३२<sup  >०</sup> ९</font><font padma_font_family_property="Arial" face="Arial" size="4">&#8217;</font><font    size="4"> 
  उ. अ., ७४<sup  >०</sup> ११</font><font padma_font_family_property="Arial" face="Arial" size="4">&#8217;</font><font    size="4"> 
  पू. दे.)। इस नगर 
  की स्थापना गूजर 
  जाति द्वारा हुई 
  बताई जाती है। 
  नगर की स्थापना 
  मध्ययुगीन है। 
  नगर की प्रसिद्धि 
  तथा महत्व में महाराजा 
  रणजीतसिंह के 
  परिवार का 
  अधिक हाथ रहा। 
  सन् १७८० में यहीं पर 
  महाराजा रणजीतसिंह 
  का जन्म हुआ था। 
  रणजीतसिंह के 
  पिता महाराजा 
  महानसिंह की 
  समाधि तथा महाराजा 
  रणजीतसिंह का 
  भस्मावशेष भी 
  यहीं सुरक्षित 
  है। एक बार अमृतसर 
  से आए हुए जाटों 
  ने इस नगर का 
  नाम खानपुर 
  रख दिया था किंतु 
  इसका प्राचीन नाम 
  ही प्रचलित रहा। 
  नगर के प्रशासन 
  के लिए नगरनिगम 
  की स्थापना सन् 
  १८६७ में हुई। यहाँ 
  गल्ले की प्रसिद्ध 
  मंडी है। कपास 
  के बिनौले अलग 
  करना, तेल पेरना, 
  काँसे और मिट्टी 
  के बर्तन बनाना, 
  चूड़ियाँ, जिनमें 
  हाथी दाँत की 
  चूड़ियाँ मुख्य 
  हैं, और सूती 
  कपड़े बुनना यहाँ 
  के प्रमुख उद्योग 
  धंधे हैं। सरकारी 
  अस्पताल और महाविद्यालय 
  स्तर की शिक्षा 
  संस्थाएँ भी यहाँ 
  हैं। (कैलाशनाथ 
  सिंह)</font></p>
<font size="2"></font></body></html>