<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">लेनिन, ब्लादिमिर इलीइच</span></b><b style=""><span style="font-size: 14pt; font-family: DV-TTSurekhEN;"> </span></b><span   style="font-size: 14pt; font-family: DV-TTSurekhEN;">(१८७०-१९२४) रूस का प्रसिद्ध 
    क्रांतिकारी तथा राजनेता जिसने रूस में समाजवादी राज की 
    स्थापना की। उसका जन्म सिंविर्स्क नामक स्थान में हुआ था और 
    उसका वास्तविक नाम 'उल्यानोव' था। उसका पिता विद्यालयों 
    का निरीक्षक था जिसका झुकाव लोकतंत्रात्मक विचारों की ओर 
    था। उसकी माता, जो एक चिकित्सक की पुत्री थी, सुशिक्षित महिला 
    थी। सन् १८८६ में पिता की मृत्यु हो जाने पर कई पुत्र पुत्रियों 
    वाले बड़े परिवार का सारा बोझ लेनिन की माता पर पड़ा। 
    ये भाई बहन प्रारंभ से ही क्रांतिवाद के अनुयायी बनते गए। 
    बड़े भाई अलेग्जांदर को ज़ार की हत्या का षड््यत्रं रचने 
    में शरीक होने के आरोप में फाँसी दे दी गई।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">उच्च 
    सम्मान के साथ स्नातक बन चुकने पर लेनिन ने १८८७ में कज़ान 
    विश्वविद्यालय के विधि विभाग में प्रवेश किया किंतु शीघ्र ही विद्यार्थियों 
    के क्रांतिकारी प्रदर्शन में हिस्सा लेने के कारण विश्वविद्यालय 
    ने निष्कासित कर दिया गया। सन् १८८९ में वह समारा चला गया 
    जहाँ उसने स्थानीय मार्क्सवादियों की एक मंडली का संघटन किया। 
    १८९१ में सेंट पीटर्सबर्ग विश्वविद्यालय से विधि परीक्षा में उपाधि 
    प्राप्त कर लेनिन ने समारा में ही वकालत करना आरभ कर दिया। 
    १८९३ में उसने सेंट पीटर्सबर्ग को अपना निवासस्थान बनाया। शीघ्र 
    ही वह वहाँ के मार्क्सवादियों का बहुमान्य नेता बन गया। यहीं 
    सुश्री क्रुप्सकाया से, जो श्रमिकों में क्रांति का प्रचार करने में 
    संलग्न थी, उसका परिचय हुआ। इसके बाद लेनिन की क्रांतिकारी 
    संघर्ष में जीवन पर्यंत उसका घनिष्ठ सहयोग प्राप्त होता रहा।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">सन् 
    १८९५ में लेनिन बंदीगृह में डाल दिया गया और १८९७ में तीन 
    वर्ष के लिए पूर्वी साइबेरिया के एक स्थान को निर्वासित कर 
    दिया गया। कुछ समय बाद क्रुप्सकाया को भी निर्वासित होकर 
    वहाँ जाना पड़ा और अब लेनिन से उसका विवाह हो गया। निर्वासन 
    में रहते समय लेनिन ने तीस पुस्तकें लिखीं, जिनमें से एक थी 
    ''रूस में पूँजीवाद का विकास''। इसमें मार्क्सवादी 
    सिद्धांतों के आधार पर रूस की आर्थिक उन्नति के विश्लेषण का 
    प्रयत्न किया गया। यहीं उसने अपने मन में रूस के निर्धन श्रमिकों 
    या सर्वहारा वर्ग का एक दल स्थापित करने की योजना बनाई।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">सन् 
    १९०० में निर्वासन से वापस आने पर एक समाचारपत्र स्थापित करने 
    के उद्देश्य से उसने कई नगरों की यात्रा की। ग्रीष्म ऋतु में वह 
    रूस के बाहर चला गया और वहीं से उसने 'इस्क्रा' (चिनगारी) 
    नामक समाचारपत्र का संपादन आरंभ किया। इसमें उसके साथ 
    ''श्रमिकों की मुक्ति'' के लिए प्रयत्न करनेवाले वे रूसी 
    मार्क्सवादी भी थे जिन्हें ज़ारशाही के अत्याचारों से उत्पीड़ित 
    होकर देश के बाहर रहना पड़ रहा था। १९०२ में उसने ''हमें 
    क्या करना है'' शीर्षक पुस्तक तैयार की जिसमें इस बात पर 
    जोर दिया कि क्रांति का नेतृत्व ऐसे अनुशासित दल के हाथ 
    में होना चाहिए जिसका मुख्य कामकाज ही क्रांति के लिए उद्योग 
    करना है। सन् १९०३ में रूसी श्रमिकों के समाजवादी लोकतंत्र 
    दल का दूसरा सम्मेलन हुआ। इसमें लेनिन तथा उसके समर्थकों 
    को अवसरवादी तत्वों से कड़ा लोहा लेना पड़ा। अंत में क्रांतिकारी 
    योजना के प्रस्ताव बहुमत से मंजूर हो गया और रूसी समाजवादी 
    लोकतंत्र दल दो शाखाओं में विभक्त हो गया </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> क्रांति का वास्तविक 
    समर्थक बोलशेविक समूह और अवसरवादी मेनशेविकों का 
    गिरोह।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">सन् 
    १९०५</span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;">०७ में उसने रूस 
    की प्रथम क्राति के समय जनसाधारण को उभाड़ने और लक्ष्य की 
    ओर अग्रसर करने में बोलशेविकों के कार्य का निदेशन किया। 
    अवसर मिलते ही नवंबर, १९०५ में वह रूस लौट आया। सशस्त्र विद्रोह 
    की तैयारी कराने तथा केंद्रीय समिति की गतिविधि का संचालन 
    करने में उसने पूरी शक्ति से हाथ बँटाया और करखानों तथा 
    मिलों में काम करनेवाले श्रमिकों की सभाओं में अनेक बार भाषण 
    किया।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">प्रथम 
    रूसी क्रांति के विफल हो जाने पर लेनिन को फिर देश से बाहर 
    चले जाना पड़ा। जनवरी, १९१२ में सर्व रूसी दल का सम्मेलन प्राग 
    में हुआ। लेनिन के निदेश से सम्मेलन ने क्रांतिकारी समाजवादी 
    लोकतंत्र दल से मेनशेविकों को निकाल बाहर किया। इसके 
    बाद लेनिन के क्रैको नामक स्थान में रहकर दल के पत्र 'प्रावदा' 
    का संचालन करने, उसके लिए लेख लिखने और चौथे राज्य ड्यूमा 
    के बोलशेविक दल का निदेशन करने में अपने आपको लगाया।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">सन् 
    १९१३</span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;">१४ में लेनिन ने 
    दो पुस्तकें लिखीं </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    'राष्ट्रीयता के प्रश्न पर समीक्षात्मक 'विचार' तथा (राष्ट्रो 
    का) आत्मनिर्णय करने का अधिकार।' पहली में उसने बूर्ज्वा लोगों 
    के राष्ट्रवाद की तीव्र आलोचना की और श्रमिकों की अंतरराष्ट्रीयता 
    के सिद्धांतों का समर्थन किया। दूसरी में उसने यह माँग की 
    कि अपने भविष्य का निर्णय करने का राष्ट्रों का अधिकार मान 
    लिया जाए। उसने इस बात पर बल दिया कि गुलामी से छुटकारा 
    पाने का प्रयत्न करनेवाले देशों की सहायता की जाए।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">प्रथम 
    महासमर के दौरान लेनिन के नेतृत्व में रूसी साम्यवादियों 
    ने सर्वहारा वर्ग की अंतरराष्ट्रीयता का, 'साम्राज्यवादी' 
    युद्ध के विरोध का, झंडा ऊपर उठाया। युद्धकाल में उसने मार्क्सवाद 
    की दार्शनिक विचारधारा को और आगे बढ़ाने का प्रयत्न किया। 
    उसने अपनी पुस्तक 'साम्राज्यवाद' (१९१६) में साम्राज्यवाद का 
    विश्लेषण करते हुए बतलाया कि यह पूँजीवाद के विकास की 
    चरम और आखिरी मंजिल है। उसने उन परिस्थितियों पर भी प्रकाश 
    डाला जो साम्राज्यवाद के विनाश के अनिवार्य बना देती हैं। उसने 
    यह स्पष्ट कर दिया कि साम्राज्यवाद के युग में पूँजीवाद के 
    आर्थिक एवं राजनीतिक विकास की गति सब देशों में एक सी नहीं 
    होती। इसी आधार पर उसने यह निष्पत्ति निकाली कि शुरू शुरू 
    में समाजवाद की विजय पृथक् रूप से केवल दो तीन, या मात्र 
    एक ही, पूँजीवादी देश में संभव है। इसका प्रतिपादन उसने 
    अपनी दो पुस्तकों में किया </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    'दि यूनाइटेड स्टेट्स ऑफ यूरोप स्लोगन' (१९१५) तथा 
    'दि वार प्रोग्राम ऑफ दि पोलिटिकल रिवाल्यूशन' (१९१६)।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">महासमर 
    के समय लेनिन ने स्विटजरलैंड में अपना निवास बनाया। कठिनाइयों 
    के बावजूद अपने दल के लोगों का संघटन और एकसूत्रीकरण 
    जारी रखा, रूस में स्थित दल की संस्थाओं से पुन: संपर्क स्थापित 
    कर लिया तथा और भी अधिक उत्साह एवं साहस के साथ उनके कार्य 
    का निदेशन किया। फरवरी-मार्च, १९१७ में रूस में क्रांति का आरंभ 
    होने पर वह रूस लौट आया। उसने क्रांति की व्यापक तैयारियों 
    का संचालन किया और श्रमिकों तथा सैनिकों की बहुसंख्यक सभाओं 
    में भाषण कर उनकी राजनीतिक चेतना बढ़ाने और संतुष्ट करने 
    का प्रयत्न किया।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">जुलाई, 
    १९१७ में क्रांतिविरोधियों के हाथ में सत्ता चली जाने पर बोलशेविक 
    दल ने अपने नेता के अज्ञातवास की व्यवस्था की। इसी सम उसने 
    'दि स्टेट ऐंड रिवाल्यूशन' (राज तथा क्रांति) नामक पुस्तक 
    लिखी और गुप्त रूप से दल के संघटन और क्रांति की तैयारियों 
    के निदेशन का कार्य जारी रखा। अक्टूबर में विरोधियों की कामचलाऊ 
    सरकार का तख़्ता उलट दिया गया और ७ नवंबर, १९१७ को लेनिन 
    की अध्यक्षता में सोवियत सरकार की स्थापना कर दी गई। प्रारंभ 
    से ही सोवियत शासन ने शांतिस्थापना पर बल देना शुरू किया। 
    जर्मनी के साथ उसने संधि कर ली; जमींदारों से भूमि छीनकर 
    सारी भूसंपत्ति पर राष्ट्र का स्वामित्व स्थापित कर दिया गया, 
    व्यवसायों तथा कारखानों पर श्रमिकों का नियंत्रण हो गया और 
    बैकों तथा परिवहन साधनों का राष्ट्रीकरण कर दिया गया। 
    श्रमिकों तथा किसानों को पूँजीपतियों और जमींदारों से छुटकारा 
    मिला और समस्त देश के निवासियों में पूर्ण समता स्थापित 
    कर दी गई। नवस्थापित सोवियत प्रजातंत्र की रक्षा के लिए 
    लाल सेना का निर्माण किया गया। लेनिन ने अब मजदूरों और 
    किसानों के संसार के इस प्रथम राज्य के निर्माण का कार्य 
    अपने हाथ में लिया। उसने 'दि इमीडिएट टास्क्स् ऑफ दि 
    सोवियत गवर्नमेंट' तथा 'दि प्रोले टेरियन रिवाल्यूशन 
    ऐंड दि रेनीगेड कौत्स्की' नामक पुस्तकें लिखीं (१९१८)। लेनिन 
    ने बतलाया कि मजदूरों का अधिनायकतंत्र वास्तव में अधिकांश 
    जनता के लिए सच्चा लोकतंत्र है। उसका मुख्य काम दबाव या जोर 
    जबरदस्ती नहीं वरन् संघटनात्मक तथा शिक्षण संबंधी कार्य 
    है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">बाहरी 
    देशों के सैनिक हस्तक्षेपों तथा गृहकलह के तीन वर्षों १९२८-२० 
    में लेनिन ने विदेशी आक्रमणकारियों तथा प्रतिक्रांतिकारियों 
    से दृढ़तापूर्वक लोहा लेने के लिए सोवियत जनता का मार्ग 
    दर्शन किया। इस व्यापक अशांति और गृहयुद्ध के समय भी लेनिन 
    ने युद्ध काल से हुई<span   style="">श् </span>देश 
    की बर्बादी को दूर कर स्थिति सुधारने, विद्युतीकरण का विकास 
    करने, परिवहन के साधनों के विस्तार और छोटी छोटी जोतों 
    को मिलाकर सहयोग समितियों के आधार पर बड़े फार्म स्थापित 
    करने की योजनाएँ आरंभ कर दीं। उसने शासनिक यंत्र का आकार 
    घटाने, उसमें सुधार करने तथा खर्च में कमी करने पर बल 
    दिया। उसने शिक्षित और मनीषी वर्ग से किसानों, मजदूरों के 
    साथ सहयोग करते हुए नए समाज के निर्माणकार्य में सक्रिय 
    भाग लेने का आग्रह लिया।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">जहाँ 
    तक सोवियत शासन की विदेश नीति का प्रश्न है, लेनिन के अविकल 
    रूप से शांति बनाए रखने का निरंतर प्रयत्न किया। उसने कहा 
    कि 'हमारी समस्त नीति और प्रचार का लक्ष्य यह होना चाहिए 
    कि चाहे कुछ भी हो जाए, हमारे देशवासियों को युद्ध की आग 
    में न झोंका जाए। लड़ाई का खात्मा कर देने की ओर ही हमें 
    अग्रसर होना चाहिए।' उसने साम्यवाद के शत्रुओं से देश का बचाव 
    करने के लिए प्रतिरक्षा व्यवस्था को सुदृढ़ बनाने पर बल दिया 
    और सोवियत नागरिकों से आग्रह किया कि वे 'वास्तविक' 
    लोकतंत्र तथा समाजवाद के स्थापनार्थ विश्व के अन्य सभी देशों 
    में रहनेवाले श्रमिकों के साथ अंतरराष्ट्रीय बंधुत्व की भावना 
    बढ़ाने की ओर अधिक ध्यान दें।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">गृहयुद्ध 
    के दिनों में सोवियत शासन का अंत करने के उद्देश्य से क्रांतिविरोधियों 
    ने लेनिन की हत्या के लिए एक षड्यंत्र का आयोजन किया। परिणामस्वरूप 
    ३० अगस्त, १९१८ को उसपर हमला किया गया जिससे उसे काफी चोट 
    लगी और वह बीमार रहने लगा। वर्षों के कठोर परिश्रम का 
    प्रभाव उसके स्वास्थ्य पर पड़ा और २१ जनवरी, १९२४ को उसका निधन 
    हो गया।</span></p>
</div>
</body></html>