<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font ><b  >उरबाना</b></font><font   >
 संयुक्त राज्य अमरीका के ओहायो राज्य का एक नगर तथा सेंपेन काउंटी की 
राजधानी है। उरबाना सर्वप्रथम १७९७ ई. में ग्रीन ब्रीयर के कर्नल विलियम 
बर्ड द्वारा बसाया गया; बाद में उन्होंने अपनी भूमि को इस प्रतिबंध पर नगर 
के लिए बेचना आरंभ किया कि उससे प्राप्त धन का उपयोग जनोपयोग के लिए किया 
जाए। यह गाँव १८०५ ई. में बसा तथा १८६७ ई. में नगर बना। यहीं उरबाना 
विश्वविद्यालय भी स्थित है। 	(सु.कु.सिं.)</font></p>
<font size="2"></font></body></html>