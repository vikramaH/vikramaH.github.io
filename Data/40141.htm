<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="5"><b  >ग्रेट सेंट 
  बर्नार्ड</b></font><font    size="4"> 
  स्विस आल्प्स का ८,१११ फुट 
  (समुद्रतल से) ऊँचा 
  दर्रा है। इसके 
  पूर्व में माउंट 
  वेलन तथा पश्चिम 
  में प्वाइंट डि ड्रोनाज 
  पर्वतश्रेणियाँ 
  है। इसका पता 
  रोमवालों 
  को ५७ ई. पू. में 
  ही लग गया था। 
  एक सैनिक राजमार्ग 
  की स्थापना ७६ ई. 
  में हो गई थी 
  जिसके अवशेष 
  अब भी मिलते हैं। 
  इस दर्रे के सिरे 
  पर रोम-राज्यकाल 
  का बना हुआ जूपिटर 
  पोनिनस का 
  एक देवालय है 
  जो १८९०-९३ ई. की खोदाई 
  में प्राप्त हुआ है। 
  इसकी चोटी पर 
  सन् ९६२ ई. में मेंथान 
  के सेंट बर्नार्ड 
  ने एक विश्रामगृह 
  बनवाया था जिसमें 
  आजकल प्राचीन 
  वस्तुओं का एक अति 
  सुंदर संग्रहालय 
  है।	(नन्हे लाल)</font></p>
<b></b>
<p><font  size="5"><b></b></font></p>
</body></html>