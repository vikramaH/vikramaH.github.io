<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font ><b  >ईधंन</b></font><font   >
 ऐसे पदार्थ हैं, जो आक्सीजन के साथ संयोग कर काफी ऊष्मा उत्पन्न करते हैं।
 ठोस ईधंनों में काष्ठ (लकड़ी), पीट, लिग्नाइट एवं कोयला प्रमुख हैं। 
पेट्रोलियम, मिट्टी का तेल तथा गैसोलीन द्रव ईधंन हैं। कोलगैस, 
भाप-अंगार-गैस और प्राकृतिक गैस आदि गैसीय ईधंनों में प्रमुख हैं।</font></p><font >
</font><p><font   >आजकल परमाणु ऊर्जा भी शक्ति के स्रोत के रूप में उपयोग की जाती है, इसलिए विखंडनीय पदार्थों को भी अब ईधंन माना जाता है।</font></p>
<p><font   >वैज्ञानिक
 और सैनिक कार्यों के लिए उपयोग में लाए जानेवाले राकेटो में, एल्कोहाल, 
अमोनिया एवं हाइड्रोजन जैसे अनेक रासायनिक यौगिक भी ईधंन के रूप में 
प्रयुक्त होते हैं। इन पदार्थों से ऊर्जा की प्राप्ति तीव्र गति से होती 
है। विद्युत् ऊर्जा का प्रयोग भी ऊष्मा की प्राप्ति के लिए किया जाता है 
इसलिए इसे भी कभी-कभी ईधंनों में सम्मिलित कर लिया जाता है।	(नि.सिं.)</font></p>
<font ></font><font size="2"></font></body></html>