<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >एल्बुर्ज</b> 
  अथवा एलब्रुज कैस्पियन 
  सागर को फारस 
  के उच्च प्रदेश से 
  अलग करनेवाली 
  एक पर्वतमाल है। 
  यह कैस्पियन सागर 
  के पश्चिमी तट 
  से लेकर उत्तर-पूर्वी 
  खुरासान तक 
  ६५० मील की लंबाई 
  में फैली हुई 
  है। प्रमुख श्रेणियों 
  की दृष्टि से इसको 
  तीन खंडों में 
  विभाजित किया 
  जा सकता है : प्रथम 
  १२० मील लंबा प्राय: 
  उत्तर-दक्षिण; द्वितीय 
  २४० मील लंबा तथा 
  दिशा में उत्तर-पश्चिम 
  से दक्षिण-पूर्व; 
  तथा तृतीय २९० मील 
  लंबा दक्षिण-पश्चिम 
  से उत्तर-पूर्व की 
  ओर।</font></p>
<font size="2"> 
<p><font    size="4">एल्बुर्ज की 
  उत्तरी ढाल तथा 
  तराई (एल्बुर्ज 
  एवं कैस्पियन के 
  मध्य) में गिलन मजंदरन 
  तथा अस्त्रावाद प्रांत 
  सम्मिलित हैं। यह 
  प्रदेश घने जंगलों 
  से आच्छादित तथा 
  सैकड़ों अविरल 
  बहनेवाली नदियों 
  से भरा है। एल्बुर्ज 
  के उच्च शिखर प्राय: 
  वर्ष भर हिमाच्छादित 
  रहते हैं, जिसमें 
  मुख्यत: कोयला, 
  सीसा तथा लोहा 
  है।</font></p>
<p><font    size="4">एल्बुर्ज काकेशस 
  पर्वत के उच्चतम 
  शिखर (१८,५२२ फुट) का 
  नाम है।	(न.कि.प्र.सिं.)</font></p>
</font> 
</body></html>