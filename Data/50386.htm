<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="4"><b  >डिंबग्रंथिच्छेदन </b></font><font padma_font_family_property="Times New Roman, Times, serif" face="Times New Roman, Times, serif" size="4">(ovariotomy)</font><font    size="4">
 स्त्रियों की डिंबग्रंथियों के अर्बुद, उदरविपाटन कर, निकालने के शल्यकर्म
 को कहते हैं। जब अर्बुद मारक मालूम होता है, जब उसके मारक या अमारक </font><font padma_font_family_property="Times New Roman, Times, serif" face="Times New Roman, Times, serif" size="4">(innocent) </font><font    size="4">होने का ठीक ठीक ज्ञान नहीं हो पाता, जब उसके मारक </font><font padma_font_family_property="Times New Roman, Times, serif" face="Times New Roman, Times, serif" size="4">(malignant)</font><font    size="4"> न होते हुए भी धीरे धीरे बहुत बढ़ने की तथा शरीर को क्षीण करके मारक होने की आशंका होती है, जब उसमें वृंत होने से अक्षीय घूर्णन </font><font padma_font_family_property="Times New Roman, Times, serif" face="Times New Roman, Times, serif" size="4">(axial rotaion)</font><font    size="4"> या मरोड़ </font><font padma_font_family_property="Times New Roman, Times, serif" face="Times New Roman, Times, serif" size="4">(twist)</font><font    size="4">
 उत्पन्न होने का डर बना रहता है और जब एक्स किरणों की तथा अन्य चिकित्सा 
निष्फल सिद्ध होती है, तब यह शल्यकर्म किया जाता है। यह बड़ा शल्यकर्म है, 
जिसमें अर्बुद एक ग्रंथि में होते हुए भी उसके साथ दोनों डिंबग्रंथियाँ 
निकाली जाती हैं। अर्बुद बड़ा होने पर उसके साथ डिंबवाही नलिका का भी कुछ 
अंश निकाला जाता है, और जब अर्बुद मारक होता है तब उसके साथ दोनों 
डिंबग्रंथियों को तथा गर्भाशय को भी निकाल दिया जाता है।यह शल्यकर्म 
सर्वप्रथम केंटकी के इफ्रेम मैकडॉवेल </font><font padma_font_family_property="Times New Roman, Times, serif" face="Times New Roman, Times, serif" size="4">(Ephraim Mcdowell) </font><font    size="4">द्वारा किया गया था।</font></p>
<p><font size="2">					</font><font    size="4">्झ्रभा० 
  गो० घा०ट	</font></p>
</body></html>