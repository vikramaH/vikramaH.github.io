<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >टेलिटाइपसेटर 
  </b>(दूर-अक्षर-योजक) 
  मुद्रणकला में 
  लाइनोटाइप (अक्षरसंयोजक) 
  का आविष्कार एक 
  अद्वितीय आविष्कार 
  माना जाता है। 
  इस यंत्र के द्वारा 
  अक्षरों के साँचों 
  (मैट्रिसों ) का 
  संयोजन करके 
  शब्दों की पंक्तियाँ 
  ढाली जाती हैं। 
  इसके प्रयोग से 
  छपाई इतनी सस्ती 
  हो गई है कि 
  देश विदेश में 
  छपनेवाले समाचारपत्रों 
  तथा पत्रिकाओं 
  की माँग हजारों 
  और लाखों से 
  बढ़कर करोंड़ों 
  तक पहुँच गई 
  है।</font></p>
<font  size="2"> 
<p><font   size="4">एक लाइनोटाइप 
  यंत्र प्राय: १,००० शब्द 
  एक घंटे में संयोजित 
  कर सकता है, 
  यह गति भी यंत्रचालक 
  की निपुणता 
  पर निर्भर है 
  तथा एक प्रकार 
  से सीमित है। 
  टेलिटाइपसेटर 
  यंत्र के </font></p>
<p></p>
<p  >श्</p>
<p><font   size="4">चित्र १. टेलिटाइपसेटर 
  यंत्र</font></p>
<p><font   size="4">आविष्कार से 
  लाइनोटाइप के 
  बाहन का कार्य 
  भी यंत्रवत् हो 
  गया हैं। इस यंत्र 
  से लाइनोटाइप 
  की क्षमता ३,००० शब्द 
  प्रति घंटे से भी 
  अधिक हो सकती 
  है।</font></p>
<p></p>
<p  >श्</p>
<p><font   size="4">चित्र २. टेलेटाइपसेटर 
  का कुंजी बोर्ड</font></p>
<p><font   size="4">टेलिटाइपसेटर 
  से, अनेकानेक सुदूर 
  नगरों तथा देशों 
  में, बिना किसी 
  चालक के, एक समाचारपत्र 
  एक साथ संयोजित 
  हो सकता है। 
  संसार के सर्वश्रेष्ठ 
  समाचारपत्र (न्यूयॉर्क 
  टाइम्स) का अक्षरसंयोजन 
  टेलिटाइपसेटर 
  की सहायता से 
  न्यूयॉर्क तथा 
  लॉस ऐंजिल्स में 
  एक साथ होता 
  है। इस प्रकार न्यूयॉर्क 
  तथा लॉस ऐंजिल्स 
  के संस्करण एक 
  साथ प्रकाशित 
  होते हैं। यह भी 
  संभावना है 
  कि टेलिटाइपसेटर 
  का प्रयोग न्यूयॉर्क 
  टाइम्स के पैरिस 
  से प्रकाशित होनेवाले 
  संस्करण में भी 
  होगा।</font></p>
<p><font   size="4">टेलिटाइपसेटर 
  यंत्र के दो भाग 
  होते हैं। पहला 
  भाग विद्युच्छक्ति 
  से चलनेवाले 
  टाइपराइटर 
  के सदृश होता 
  है। इसका कुंजी 
  बोर्ड कुछ बड़ा 
  होता है तथा 
  इसमें शब्दों के 
  बीच के स्थान को 
  समान रखने का 
  भी प्रबंध होता 
  है। कुंजी बोर्ड 
  पर टाइप करने 
  से, एक टेप निश्चित 
  पद्धति के अनुसार 
  छिद्रित हो जाता 
  है। बेतार के 
  द्वारा टेप की 
  छिद्रित पद्धति 
  को दूरवर्ती 
  स्थानें पर अन्य टेपों 
  पर उतार लिया 
  जता है। दूसरा 
  भाग लाइनोटाइप 
  मशीन को चलानेवाला 
  यंत्र होता है। 
  यह यंत्र पहले 
  भाग से बेतार 
  द्वारा प्राप्त, छिद्रित 
  टेप की सहायता 
  से लाइनोटाइप 
  मशीन का अपने 
  आप तीव्र गति से 
  चलाता है।</font></p>
<p><font   size="4">टेलिटाइपसेटर 
  न केवल अत्यधिक 
  उत्पादन करता 
  है, प्रत्युत दूरवर्ती 
  अनेकानेक स्थानों 
  पर संपादन तथा 
  टाइप संयोजन 
  के प्रबंध की दूअसुविधाओं 
  का पूर्णरूप से 
  अंत करता है। 
  वास्तव में मुद्रणजगत् 
  में यह एक क्रांतिकारी 
  आविष्कार है। आशा 
  है, यह यंत्र देवनागरी 
  तथा अन्य भारतीय 
  लिपियों के हेतु 
  भी शीघ्र ही उपलब्ध 
  हो सकेगा।			(लेखराज 
  नागपाल प्रधानाचार्य)</font></p>
</font> 
</body></html>