<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="4"><b  >गाजियाबाद</b></font><font    size="4">
 पश्चिमी उत्तर प्रदेश के मरेठ जनपद का एक नगर (स्थिति: २८ ४० उ. अ. तथा ७७
 २६ पू. दे.)। यह नगर दिल्ली महानगरी के बृहत्तर क्षेत्र में पड़ता है और 
इसका आधुनिक विकास दिल्ली क्षेत्र में कार्य करनेवालों के प्रवासीय नगर </font><font padma_font_family_property="Times New Roman, Times, serif" face="Times New Roman, Times, serif" size="4">(Dormitary town)</font><font    size="4"> के रूप में होकर अब यह दिल्ली का एक उपनगर सा हो गया है।</font></p>
<font  size="4"> 
<p  >दक्षिणपथ के शासक 
  आसफजाह के पुत्र 
  वजीर गाजीउद्दीन 
  ने १७४० ई० में इस नगर 
  की स्थापना की 
  और इसे गाजीउद्दीन 
  नगर नाम दिया 
  था। यहाँ उसने 
  बृहत् सराय 
  का निर्माण कराया 
  था। कालांतर 
  में उच्चारण सुविधा 
  से नगर गाजियाबाद 
  कहा जाने लगा। 
  १८५७ के प्रथम भारतीय 
  स्वातंत्र्य संग्राम 
  में यह नगर स्वदेश 
  प्रेमियों का विशाल 
  अड्डा था। १९वीं सदी 
  के उत्तरार्ध में 
  रेलमार्ग की 
  सुविधा पाकर 
  यह कृषिपदार्थों 
  की बड़ी मंडी बना। 
  अब यहाँ कृषि 
  पदार्थों पर आधारित 
  उद्योग विकसित 
  हो गए हैं। रेलमार्गों 
  का जंक्शन होने 
  के कारण यहां 
  एक स्वतंत्र रेलवे 
  बस्ती बन गई हैं।</p>
<p  >इस नगर के क्रेंदीय 
  क्षेत्र में दो लंबी 
  चौड़ी पक्की मंडियाँ 
  हैं जो आयोजित 
  रूप से स्थापित 
  की गई है। बाद 
  में दो अन्य मंडियाँ----राइटगंज 
  और वियरगंज 
  भी बनीं। १८६८ में यहाँ 
  नगरपालिका 
  की स्थापना हुई। 
  (कााश्नीाथ सिंह)</p>
</font><font size="2"></font>
</body></html>