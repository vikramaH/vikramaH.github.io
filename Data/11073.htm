<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<font >
<p  ><b  >आल्बीनोवानस् 
  पेदो </b> एक रोमन 
  कवि जो संभवत: 
  सम्राट् तिबेरियुस् 
  के समय में जीवित 
  और सेनापति 
  गेर्मनिकुस् 
  की सेना में नौकर 
  थे। सेनापति गेर्मानिकुस् 
  के उत्तरीय सागर 
  के अभियान के 
  संबंध में इन्होंने 
  एक महाकाव्य की 
  रचना की थी 
  जिसके खंडित 
  अंश अब भी मिलते 
  हैं। इनकी सूक्तियों 
  की प्रशंसा मार्तियाल् 
  तक ने की है। एक 
  थेसेइस् नामक 
  काव्य भी इन्होंने 
  लिखा था। कहते 
  हैं, ये अत्यंत रोचक 
  कथाकार भी थे। 
  उदाहरणस्वरूप इन्होंने 
  अपने एक वाचाल 
  पड़ोसी की हास्यपूर्ण 
  कथा में कहा था 
  कि वह अपने नाद 
  से रात्रि को 
  दिन में बदल देता 
  था।</p>
</font>
<p><font   ><b  >सं.ग्रं</b>.</font><font padma_font_family_property="Symbol" face="Symbol" size="2">-</font><font   >मैकेल: 
  लैटिन लिटरेचर; 
  डफ़ : द राइटर्स 
  ऑव रोम।	(भो.ना.श.)</font></p>
<font > 
<p><b></b></p>
</font> 
</body></html>