<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<font > 
</font><p><font ><font   size="4">तंत्रिकातंत्र 
  में मस्तिष्क, मेरूरज्जु 
  और इनसे निकलनेवाली 
  तंत्रिकाओं की 
  गणना की जाती 
  है। इसमें भी दो 
  भाग किए गए हैं। मस्तिष्क 
  और मेरूरज्जु 
  केंद्रीय तंत्रिकातंत्र 
  <font padma_font_family_property="Times New Roman, Times, serif" face="Times New Roman, Times, serif">(Central Nervous System)</font> कहलाते 
  हैं। ये दोनों 
  शरीर के मध्य 
  भाग में स्थित हैं। 
  इनमें वे केंद्र भी 
  स्थित हैं, जहाँ 
  से शरीर के 
  भिन्न भिन्न भागों 
  के संचालन तथा 
  गति करने के 
  लिये आवेग (<font padma_font_family_property="Times New Roman, Times, serif" face="Times New Roman, Times, serif">impulse</font>) 
  जाते हैं तथा 
  वे आवेगी केंद्र 
  भी हैं, जिनमें 
  शरीर के आभ्यंतरंगों 
  तथा अन्य भागों 
  से भी आवेग पहुँचते 
  रहते हैं। दूसरा 
  भाग परिधि तंत्रिकातंत्र 
  (<font padma_font_family_property="Times New Roman, Times, serif" face="Times New Roman, Times, serif">peripheral</font></font> <font padma_font_family_property="Times New Roman, Times, serif" face="Times New Roman, Times, serif" size="4">Nervous 
  System)</font><font   size="4"> कहा जाता 
  है। इसमें केवल 
  तंत्रिकाओं का 
  समूह है, जो 
  मेरूरज्जु से निकलकर 
  शरीर के दोनों 
  ओर के अंगों 
  में विस्तृत है। 
  तीसरा आत्मग 
  तंत्रिकातंत्र <font padma_font_family_property="Times New Roman, Times, serif" face="Times New Roman, Times, serif">(Autonomic 
  Nervous System) </font>है, जो मेरूरज्जु 
  के दोनों ओर 
  गंडिकाआं की 
  लंबी श्रंखलाओं 
  के रूप में स्थित 
  है। यहाँ से सूत्र 
  निकलकर शरीर 
  के सब आभ्यंतरांगों 
  में चे जाते हैं 
  और उनके समीप 
  जालिकाएँ (<font padma_font_family_property="Times New Roman, Times, serif" face="Times New Roman, Times, serif">plexus</font>) 
  बनाकर बंगों 
  में फैल जो हैं। 
  यह तंत्र ऐच्छिक 
  नहीं प्रत्युत स्वतंत्र 
  है और शरीर 
  के समस्त मुख्य कार्यो, 
  जैसे रक्तसंचालन, 
  श्वसन, पाचन, मूत्र 
  की उत्पत्ति तथा उत्सर्जन, 
  निस्रावी ग्रंथियों 
  में स्रावों (हॉरमोनों 
  की उत्पत्ति) के निर्माण 
  आदि क संचालन 
  करता है। इसके 
  भी दो विभाग 
  हैं, एक अनुकंपी 
  (<font padma_font_family_property="Times New Roman, Times, serif" face="Times New Roman, Times, serif">sympathetic</font>) और 
  दूसरा परानुकंपी 
  (<font padma_font_family_property="Times New Roman, Times, serif" face="Times New Roman, Times, serif">parasympathetic</font>) ।</font></font></p>
<p align="CENTER"><font ><font style="text-align: left;"   size="4">केंद्रीय तंत्रिकातंत्र</font></font></p>
<p><font ><font   size="4"><b  >मस्तिष्क </b>(<font padma_font_family_property="Times New Roman, Times, serif" face="Times New Roman, Times, serif">Brain</font>) 
  - मस्तिष्क खोपड़ी 
  (<font padma_font_family_property="Times New Roman, Times, serif" face="Times New Roman, Times, serif">Skull</font>) में स्थित 
  है। यह चेतना 
  (<font padma_font_family_property="Times New Roman, Times, serif" face="Times New Roman, Times, serif">consciousness</font> ) और 
  स्मृति (<font padma_font_family_property="Times New Roman, Times, serif" face="Times New Roman, Times, serif">memory</font>) 
  का स्थान है। सब 
  ज्ञानेंद्रियों - 
  नेत्र, कर्ण, नासा, 
  ज्ह्राि तथा त्वचा 
  - से आवेग यहीं 
  पर और हैं, जिनको 
  समझना अर्थात् 
  ज्ञान प्राप्त करना 
  मस्तिष्क का कम्र 
  है। पेशियों के 
  संकोच से गति 
  करवाने के लिये 
  आवेगों को तंत्रिकासूत्रों 
  द्वारा भेजने 
  तथा उन क्रियाओं 
  का नियमन करने 
  के मुख्य केंद्र मस्तिष्क 
  में हैं, यद्यपि ये 
  क्रियाएँ मेरूरज्जु 
  में स्थित निम्न केंद्रों 
  से होती रहती 
  हैं। अनुभव से प्राप्त 
  हुए ज्ञान को सग्रह 
  करने, विचारने 
  तथा विचार करके 
  निष्कर्ष निकालने 
  का काम भी इसी 
  अंग का है।</font></font></p>
<p><font ><font   size="4">मस्तिष्क की 
  रचना - मस्तिष्क 
  में ऊपर का बड़ा 
  भाग प्रमस्तिष्क (<font padma_font_family_property="Times New Roman, Times, serif" face="Times New Roman, Times, serif">hemispheres</font>) 
  कपाल में स्थित 
  हैं। इनके पीछे 
  के भाग के नचे 
  की ओर अनुमस्तिष्क 
  (<font padma_font_family_property="Times New Roman, Times, serif" face="Times New Roman, Times, serif">cerebellum</font>) के दो 
  छोटे छोटे 
  गोलार्घ जुड़े 
  हुए दिखाई देते 
  हैं। इसके आगे की 
  ओर वह भाग है, 
  जिसको मध्यमस्तिष्क 
  या मध्यमस्तुर्लुग 
  (<font padma_font_family_property="Times New Roman, Times, serif" face="Times New Roman, Times, serif">midbrain</font></font> <font padma_font_family_property="Times New Roman, Times, serif" face="Times New Roman, Times, serif" size="4">or</font> 
  <font padma_font_family_property="Times New Roman, Times, serif" face="Times New Roman, Times, serif" size="4">mesencephalon</font><font   size="4">) कहते 
  हैं। इससे नीचे 
  को जाता हुआ 
  मेरूशीर्ष, या 
  मेडुआ औब्लांगेटा 
  (<font padma_font_family_property="Times New Roman, Times, serif" face="Times New Roman, Times, serif">medulla</font></font> <font padma_font_family_property="Times New Roman, Times, serif" face="Times New Roman, Times, serif" size="4">oblongata</font><font   size="4">), 
  है।</font></font></p>
<p><font ><font   size="4">प्रमस्तिष्क 
  और अनुमस्तिष्क 
  झिल्लियों से ढके 
  हुए हैं, जिनको 
  तानिकाएँ कहते 
  हैं। ये तीन हैं: 
  दृढ़ तानिका, जालि 
  तानिका और 
  मृदुि तानिका 
  (देखें तानिका)। 
  सबसे बाहरवाली 
  दृढ़ तानिका है। 
  इसमें वे बड़ी बड़ी 
  शिराएँ रहती 
  हैं, जिनके द्वारा 
  रक्त लौटता है। 
  कलापास्थि के 
  भग्न होने के कारण, 
  या चोट से क्षत 
  हो जाने पर, 
  उसमें स्थित शिराओं 
  से रक्त निकलकर 
  मस्तिष्क पर जमा 
  हो जाता है, 
  जिसके दबाव 
  से मस्ष्तिष्क की कोशिकाएँ 
  बेकाम हो जाती 
  हैं तथा अंगों 
  का पक्षाघात (<font padma_font_family_property="Times New Roman, Times, serif" face="Times New Roman, Times, serif">paralysis</font>) 
  हो जाता है। 
  इस तानिका से 
  एक फलक निकलकर 
  दोनों गोलार्धो 
  के बीच में भी 
  जाता है। ये फलक 
  जहाँ तहाँ दो 
  स्तरों में विभक्त 
  होकर उन चौड़ी 
  नलिकाओं का 
  निर्माण करते 
  हैं, जिनमें से 
  हाकर लौटनेवाला 
  रक्त तथा कुछ प्रमस्तिष्क 
  मेरूद्रव भी लौटते 
  है (देखें तानिका 
  और प्रमस्तिष्क 
  मेरूद्रव)।</font></font></p>
<font ><b> 
<p><font   size="4">मस्तिष्क के 
  भाग</font></p>
</b> 
</font><p><font ><font   size="4">प्रमस्तिष्क 
  - इसके दोनों 
  गोलार्घो का 
  अन्य भागों की अपेक्षा 
  बहुत बड़ा होना 
  मनुष्य के मस्तिष्क 
  की विशेषता 
  है। दोनों गोलार्ध 
  कपाल में दाहिनी 
  और बाईं ओर 
  सामने ललाट 
  से लेकर पीछे 
  कपाल के अंत तक 
  फैले हुए हैं। अन्य 
  भाग इनसे छिपे 
  हुए हैं। गोलार्धो 
  के बीच में ए गहरी 
  खाई है, जिसके 
  तल में एक चौड़ी 
  फीते के समान 
  महासंयोजक 
  (<font padma_font_family_property="Times New Roman, Times, serif" face="Times New Roman, Times, serif">Corpus</font></font> <font padma_font_family_property="Times New Roman, Times, serif" face="Times New Roman, Times, serif" size="4">Callosum</font><font   size="4">) 
  नामक रचना 
  से दोनों गोलार्ध 
  चुड़े हुए हैं। गोलार्धो 
  का रंग ऊपर 
  से घूसर दिखाई 
  देता है।</font></font></p>
<p><font ><font   size="4">गोलार्धो 
  के बाह्यय पृष्ठ 
  में कितने ही गहरे 
  विदर बने हुए 
  हैं, जहाँ मस्तिष्क 
  के बाह्य पृष्ठ की 
  वस्तु उसके भीतर 
  घुस जाती है। 
  ऐसा प्रतीत होता 
  है, मानो पृष्ठ 
  पर किसी वस्तु 
  की तह को फैलाकर 
  समेट दिया गा 
  है, जिससे उसमें 
  सिलवटें पड़ ई 
  हैं। इस कारण मस्तिष्क 
  के पृष्ठ पर अनेक 
  बड़ी छोटी खाइयाँ 
  बन जाती हैं, जो 
  परिखा (<font padma_font_family_property="Times New Roman, Times, serif" face="Times New Roman, Times, serif">Sulcus</font>) 
  कहलाती हैं । परिखाओं 
  के बीच धूसर 
  मस्तिष्क पृष्ठ के 
  मुड़े हुए चक्रांशवतद् 
  भाग कर्णक (<font padma_font_family_property="Times New Roman, Times, serif" face="Times New Roman, Times, serif">Gyrus</font>) 
  कहलाते हैं,क्योंकि 
  वे कर्णशुष्कली 
  के समान मुडे हुए 
  से हैं। बडी और 
  गहरी खाइयॉ 
  विदर (<font padma_font_family_property="Times New Roman, Times, serif" face="Times New Roman, Times, serif">Fissure</font>) 
  कहलाती है और 
  मस्तिष्क के विशिष्ट 
  क्षेत्रों को पृथक 
  करती है। मस्तिष्क 
  के सामने, पार्श्व 
  तथा पीछे के बड़े-बड़े 
  भाग को उनकी 
  स्थिति के अनुसार 
  ख्डां (<font padma_font_family_property="Times New Roman, Times, serif" face="Times New Roman, Times, serif">Lobes</font>) तथा 
  खंडिका (<font padma_font_family_property="Times New Roman, Times, serif" face="Times New Roman, Times, serif">Lobules</font>) 
  कहा गया है। गोलार्ध 
  के सामने का 
  खंड ललाटखंड (<font padma_font_family_property="Times New Roman, Times, serif" face="Times New Roman, Times, serif">frontal</font></font> 
  <font padma_font_family_property="Times New Roman, Times, serif" face="Times New Roman, Times, serif" size="4">lobe</font><font   size="4">) है, 
  जो ललाटास्थि 
  से ढँका रहता 
  है। इसी प्रकार 
  पार्श्विका (<font padma_font_family_property="Times New Roman, Times, serif" face="Times New Roman, Times, serif">Parietal</font>) 
  खंड तथा पश्चकपाल 
  (<font padma_font_family_property="Times New Roman, Times, serif" face="Times New Roman, Times, serif">Occipital</font>) खंड तथा 
  शंख खंड (<font padma_font_family_property="Times New Roman, Times, serif" face="Times New Roman, Times, serif">temporal</font>) 
  हैं। इन सब पर परिशखाएँ 
  और कर्णक बने 
  हुए हैं। कई विशेष 
  विदर भी हैं। चित्र 
  २. और ३ में इनके 
  नाम और स्थान 
  दिखाए गए हैं। कुछ 
  विशिष्ट विदरों 
  तथा परिखाओं 
  की विवेचना 
  यहाँ की जाती 
  है। पार्श्विक खंड 
  पर मध्यपरिखा<font padma_font_family_property="Times New Roman, Times, serif" face="Times New Roman, Times, serif"> 
  (central sulcus),</font> जो रोलैडो 
  का विदर <font padma_font_family_property="Times New Roman, Times, serif" face="Times New Roman, Times, serif">(Fissure 
  of Rolando) </font>भी कहलाती 
  है, ऊपर से नीचे 
  और आगे को 
  जाती है। इसके 
  आगे की ओर प्रमस्तिष्क 
  का संचालन भाग 
  है, जिसकी क्रिया 
  से पेशियाँ संकुचित 
  होती है। यदि 
  वहाँ किसी स्थान 
  पर विद्युतदुतेजना 
  दी जाती है तो 
  जिन पेशियों 
  को वहाँ की कोशिकाओं 
  से सूत्र जाते 
  हैं उनका संकोच 
  होने लगता है। 
  यदि किसी अर्बुद, 
  शोथ दाब आदि 
  से कोशिकाएँ 
  नष्ट या अकर्मणय 
  हो जाती हैं, 
  तो पेशियाँ 
  संकोच नहीं, 
  करतीं। उनमें पक्षघात 
  हो जाता है। 
  दस विदर के पीछे 
  का भाग आवेग 
  क्षेत्र है, जहाँ भिन्न 
  भिन्न स्थानों की 
  त्वचा से आवेग 
  पहुँचा करते 
  हैं। पीछे की ओर 
  पश्चकपाल खंड में 
  दृष्टिक्षेत्र, शूक 
  विदर <font padma_font_family_property="Times New Roman, Times, serif" face="Times New Roman, Times, serif">(calcarine 
  fissure)</font> दृष्टि का संबंध 
  इसी क्षेत्र से है। 
  दृष्टितंत्रिका 
  तथा पथ द्वारा 
  गए हुए आवेग यहाँ 
  पहुँचकर दृष्ट 
  वस्तुओं के (<font padma_font_family_property="Times New Roman, Times, serif" face="Times New Roman, Times, serif">impressions</font>) 
  प्रभाव उत्पन्न करते 
  हैं। </font></font></p>
<p><font ><font   size="4">नीचे की 
  ओर शंखखंड में 
  विल्वियव के विदर 
  के नीचे का भाग 
  तथा प्रथम शंखकर्णक 
  श्रवण के आवेगों 
  को ग्रहण करते 
  हैं। यहाँ श्रवण 
  के च्ह्रोिं की उत्पत्ति 
  होती है। यहाँ 
  की कोशिकाएँ 
  शब्द के रूप को 
  समझती हैं। शंखखंड 
  के भीतरी पृष्ठ 
  पर हिप्पोकैंपी 
  कर्णक <font padma_font_family_property="Times New Roman, Times, serif" face="Times New Roman, Times, serif">(Hippocampal gyrus) 
  </font>है, जहाँ गंध 
  का ज्ञान होता 
  है। स्वाद का क्षेत्र 
  भी इससे संबंधित 
  है। गंध और स्वाद 
  के भाग और शक्तियाँ 
  कुछ जंतुओं में 
  मनुष्य की अपेक्षा 
  बहुत विकसित 
  हैं। यहीं पर रोलैंडो 
  के विदर के पीछे 
  स्पर्शज्ञान प्राप्त 
  करनेवाला बहुत 
  सा भाग है।</font></font></p>
<p><font ><font   size="4">ललाटखंड 
  अन्य सब जंतुओं 
  की अपेक्षा मनुष्य 
  में बढ़ा हुआ है, 
  जिसके अग्रिम भाग 
  का विशेष विकास 
  हुआ है। यह भाग 
  समस्त प्रेरक और 
  आवेगकेंद्रों से 
  संयोजकसूत्रों 
  (<font padma_font_family_property="Times New Roman, Times, serif" face="Times New Roman, Times, serif">association</font></font> <font padma_font_family_property="Times New Roman, Times, serif" face="Times New Roman, Times, serif" size="4">fibres</font><font   size="4">) 
  द्वारा संबद्ध है, 
  विशेषकर संचालक 
  क्षेत्र के समीप 
  स्थित उन केंद्रों 
  से, जिनका नेत्र 
  की गति से संबंध 
  है। इसलिये यह 
  माना जाता है 
  कि यह भाग सूक्ष्म 
  कौशलयुक्त क्रियाओं 
  का नियमन करता 
  है, जो नेत्र में 
  पहुँचे हुए आवेगों 
  पर निर्भर करती 
  हैं और जिनमें 
  स्मृति तथा अनुभाव 
  की आवश्यकता होती 
  है। मनुष्य के बोलने, 
  लिखने, हाथ की 
  अँगुलियों से 
  कला की वस्तुएँ 
  तैयार करने 
  आदि में जो सूक्ष्म 
  क्रियाएँ होती 
  हैं, उनका नियंत्रण 
  यहीं से होता 
  है।</font></font></p>
<p><font ><font   size="4">प्रमस्तिष्क 
  उच्च भावनाओं 
  का स्थान माना 
  जाता है। मनुष्य 
  के जो गुण उसे 
  पशु से पृथक् 
  कते हैं, उन सबका 
  स्थान प्रमस्तिष्क है।</font></font></p>
<p><font ><font   size="4">पार्श्व निलय 
  <font padma_font_family_property="Times New Roman, Times, serif" face="Times New Roman, Times, serif">(Lateral Ventricles)</font> - यदि 
  गोलार्धो को 
  अनुप्रस्थ दिशा में 
  काटा जाय तो 
  उसके भीतर खाली 
  स्थान या गुहा 
  मिलेगी। दोनों 
  गोलार्धो में 
  यह गुहा है, जिसको 
  निलय कहा जाता 
  है। ये गोलार्धो 
  के अग्रिम भाग ललाटखंड 
  से पीछे पश्चखंड 
  तक विस्तृत हैं। 
  इनके भीतर मस्तिष्क 
  पर एक अति सूक्ष्म 
  कला आच्छादित 
  है, जो अंतरीय 
  कहलाती है। मृदुतानिका 
  की जालिका दोनों 
  निलयों में स्थित 
  है। इन गुहाओं 
  में प्रमस्तिष्क मेरूद्रव 
  भरा रहता है, 
  जो एक सूक्ष्म छिद्र 
  क्षरा, जिसे मुनरो 
  का छिद्र (<font padma_font_family_property="Times New Roman, Times, serif" face="Times New Roman, Times, serif">Foramen 
  of Munro)</font> कहते हैं, दृष्टिचेतकां 
  <font padma_font_family_property="Times New Roman, Times, serif" face="Times New Roman, Times, serif">(optic thalamii)</font> के बीच 
  में स्थित तृतीय 
  निलय में जाता 
  रहता है।</font></font></p>
<p><font ><font   size="4">प्रमस्तिष्क 
  प्रांतस्था <font padma_font_family_property="Times New Roman, Times, serif" face="Times New Roman, Times, serif">(Cerebral 
  Cortex)- </font>प्रमस्तिष्क के 
  पृष्ठ पर जो धूसर 
  रंग के पदार्थ 
  का मोटा स्तर 
  चढ़ा हुआ है, वह 
  प्रांतस्था कहलाता 
  है। इसके नीचे 
  श्वेत रंग का अंतस्थ 
  (<font padma_font_family_property="Times New Roman, Times, serif" face="Times New Roman, Times, serif">medulla</font>) भाग है। 
  उसमें भी जहाँ 
  तहाँ धूसर रंग 
  के द्वीप और कई 
  छोटी छोटी 
  द्वीपिकाएँ हैं। 
  इनको केंद्रक (<font padma_font_family_property="Times New Roman, Times, serif" face="Times New Roman, Times, serif">nucleus</font>) 
  कहा जाता है।</font></font></p>
<p><font ><font   size="4">प्रांतस्था 
  स्तर विशेषकर 
  तंत्रिका कोशिकाओं 
  का बना हुआ है, 
  यद्यपि उसमें कोशिकाओं 
  से निकले हुए सूत्र 
  और न्यूरोम्लिया 
  नामक संयोजक 
  ऊतक भी रहते 
  हैं, किंतु इस स्तर 
  में कोशिकाओं 
  की ही प्रधानता 
  होती है।</font></font></p>
<p><font ><font   size="4">स्वयं प्रांतस्था 
  में कई स्तर हाते 
  हैं। सूत्रों के 
  स्तर में दो प्रकार 
  के सूत्र हैं: एक वे 
  जो भिन्न भिन्न 
  केंद्रों को आपस 
  में जोड़े हुए हैं 
  (इनमें से बहुत 
  से सूत्र नीचे 
  मेरूशीर्ष या मेरू 
  के केंद्रों तथा 
  अनुमस्तिष्क से आते 
  हैं, कुछ मस्तिष्क 
  ही में स्थित केंद्रों 
  से संबंध स्थापित 
  करते हैं); दूरे 
  वे सत्र हैं जे वहाँ 
  की कोशिकाओं 
  से निकलकर नीचे 
  अंत:- संपुट में 
  चे जाते हैं और 
  वहाँ पिरामिडीय 
  पथ <font padma_font_family_property="Times New Roman, Times, serif" face="Times New Roman, Times, serif">(pyramidial tract)</font></font> 
  <font   size="4">में एकत्र हाकर 
  मेरू में पहुँचते 
  हैं।</font></font></p>
<p><font ><font   size="4">मनुष्य तथा 
  उच्च श्रेणी के पशुओं, 
  जैसे एप, गारिल्ला 
  आदि में, प्रांतस्था 
  में विशिष्ट स्तरों 
  का बनना विकास 
  की उन्नत सीमा का 
  द्योतक है। निम्न 
  श्रेणी के जंतुओं 
  में न प्रांतस्था 
  का स्तरीभवन 
  ही मिलता है 
  और न प्रमस्तिष्क 
  का इतना विकास 
  होता है।</font></font></p>
<p><font ><font   size="4">अंततस्था 
  - यह विशषतया 
  प्रांतस्था की काशिकाओं 
  से निकले हुए अपवाही 
  तथा उनमें जनेवाले 
  अभिवाही सूत्रों 
  का बना हुआ है। 
  इन सूत्रपुंजों 
  के बीच काशिकाओं 
  के समूह जहाँ 
  तहाँ स्थित हैं 
  और उनका रंग 
  धूसर है। अंतस्था 
  श्वेत रंग का है।</font></font></p>
<p><font ><font   size="4">अनुमस्तिष्क 
  - मस्तिष्क के पिछले 
  भाग के नीचे 
  अनुमस्तिष्क स्थित 
  है। उसके सामने 
  की ओर मघ्यमस्तिष्क 
  है, जिसके तीन 
  स्तंभों द्वारा 
  वह मस्तिष्क से जुड़ा 
  हुआ है। बाह्य पृष्ठ 
  धूसर पदार्थ 
  से आच्छादित होने 
  के कारण इसका 
  रंग भी धूसर 
  है और प्रमस्तिष्क 
  की ही भाँति उसके 
  भीतर श्वेत पदार्थ 
  है। इसमें भी दो 
  गोलार्ध हैं, 
  जिनका काटने 
  से बीच में श्वेत 
  रंग की, वृक्ष की 
  शाखाओं की सी 
  रचना दिखाई 
  देती है। अनुमस्तिष्क 
  में विदरों के 
  गहरे होने से 
  वह पत्रकों (<font padma_font_family_property="Times New Roman, Times, serif" face="Times New Roman, Times, serif">lamina</font>) 
  में विभक्त हे गया 
  है। ऐसी रचना 
  प्रशाखारूपिता 
  (<font padma_font_family_property="Times New Roman, Times, serif" face="Times New Roman, Times, serif">Arber</font></font> <font padma_font_family_property="Times New Roman, Times, serif" face="Times New Roman, Times, serif" size="4">vitae</font><font   size="4">) 
  कहलाती है।</font></font></p>
<p><font ><font   size="4">अनुमस्तिष्क 
  का संबंध विशेषकर 
  अंत:कर्ण से और 
  पेशियों तथा 
  संधियों से है। 
  अन्य अंगों से संवेदनाएँ 
  यहाँ आती रहती 
  हैं। उन सबका सामंजस्य 
  करना इस अंग का 
  काम है, जिससे 
  अंगों की क्रियाएँ 
  सम रूप से होती 
  रहें। शरीर को 
  ठीक बनाए रखना 
  इस अंग का विशेष 
  कर्म है। जिन सूत्रों 
  द्वारा ये संवेग 
  अनुमतिष्क की अंतस्था 
  में पहुँचते हैं, 
  वे प्रांतस्था से 
  गोलार्ध के भीतर 
  स्थित दंतुर केंद्रक 
  <font padma_font_family_property="Times New Roman, Times, serif" face="Times New Roman, Times, serif">(dentate nucleus)</font></font> <font   size="4">में 
  पहुँचते हैं, जो 
  घूसर पदार्थ, 
  अर्थात् कोशिकाओं, 
  का एक बड़ा पुंज 
  है। वहाँ से नए 
  सूत्र मध्यमस्तिष्क 
  में दूसरी ओर 
  स्थित लाल केंद्रक 
  (<font padma_font_family_property="Times New Roman, Times, serif" face="Times New Roman, Times, serif">red nucleus)</font></font> <font   size="4">में 
  पहुँचते हैं। वहाँ 
  से संवेग प्रमस्तिष्क 
  में पहुँच जाते 
  हैं।</font></font></p>
<p><font ><font   size="4">मध्यमस्तिष्क 
  (<font padma_font_family_property="Times New Roman, Times, serif" face="Times New Roman, Times, serif">Mid</font></font><font padma_font_family_property="Times New Roman, Times, serif" face="Times New Roman, Times, serif" size="4">-brain</font><font   size="4">) 
  - अनुमस्तिष्क के सामने 
  जो रचना चित्र 
  ३. में दिखाई दे 
  रही है उसका ऊपर 
  का भाग मध्यमस्तिक 
  और नीचे का 
  भाग मेरूशीर्ष 
  <font padma_font_family_property="Times New Roman, Times, serif" face="Times New Roman, Times, serif">(Medulla oblongata)</font></font> <font   size="4">है 
  अनुमस्तिष्क और 
  प्रमस्तिष्क का संबंध 
  मध्यमस्तिष्क द्वारा 
  स्थापित होता 
  है। मघ्यमस्तिष्क में 
  होते हुए सूत्र 
  प्रमस्तिष्क में उसी 
  ओर, या मध्यरेखा 
  को पार करके 
  दूसरी ओर 
  को, चले जाते 
  हैं।</font></font></p>
<p><font ><font   size="4">मध्यमस्तिष्क 
  के बीच में सिल्वियस 
  की अणुनलिका 
  है, जो तृतिय 
  निलय से चतुर्थ 
  निलय में प्रमस्तिष्क 
  मेरूद्रव को पहुँचाती 
  है। इसके ऊपर 
  का भाग दो समकोण 
  परिखाओं द्वारा 
  चार उत्सेधों में 
  विभक्त है, जो 
  चतुष्टय काय या 
  पिंड (<font padma_font_family_property="Times New Roman, Times, serif" face="Times New Roman, Times, serif">Corpora quadrigemina)</font> कहा 
  जाता है। ऊपरी 
  दो उत्सेधों में 
  दृष्टितंत्रिका 
  द्वारा नेत्र के 
  रेटिना पटल 
  से सूत्र पहुँचते 
  हैं। इन उत्सेधों से 
  नेत्र के तारे 
  में होनेवाली 
  उन प्रतिवर्त क्रियाओं 
  का नियमन होता 
  है, जिनसे तारा 
  संकुचित या विस्तृत 
  होता है। नीचे 
  के उत्सेधों में अंत:कर्ण 
  के काल्कीय भाग 
  से सूत्र आते हैं 
  और उनके द्वारा 
  आए हुए संवेगों 
  को यहाँ से नए 
  सूत्र प्रमस्तिष्क के 
  शंखखंड के प्रतिस्था 
  में पहुँचाते 
  हैं।</font></font></p>
<p><font ><font   size="4">मेरूरज्जु 
  से अन्य सूत्र भी मध्यमस्तिष्क 
  में आते हैं। पीड़ा, 
  शीत, उष्णता आदि 
  के यहाँ आकर, 
  कई पुंजो में 
  एकत्र होकर, मेरूशीर्ष 
  द्वारा उसी ओर 
  को, या दूसरी 
  ओर पार होकर, 
  पौंस और मध्यमस्तिष्क 
  द्वारा थैलेमस 
  में पहँुचते हैं 
  और मस्तिष्क में 
  अपने निर्दिष्ट केंद्र 
  को, या प्रांतस्या 
  में, चले जाते 
  हैं। </font></font></p>
<p><font ><font   size="4">अणुनलिका 
  के सामने यह 
  नीचे के भाग 
  द्वारा भी प्रेरक 
  तथा संवेदनसूत्र 
  अनेक भागों को 
  जाते हैं। संयोजनसूत्र 
  भी यहाँ पाए जाते 
  हैं। </font></font></p>
<p><font ><font   size="4">पौंस वारोलिआइ 
  <font padma_font_family_property="Times New Roman, Times, serif" face="Times New Roman, Times, serif">(Pons varolii)-</font></font> <font   size="4">यह 
  भाग मेरूशीर्ष 
  और मध्यमस्तिष्क 
  के बीच में स्थित 
  है और दोनों 
  अनुमस्तिष्क के गोलार्धों 
  को मिलाए रहता 
  है। चित्र में यह 
  गोल उरूत्सेध के 
  रूप में सामने 
  की ओर निकला 
  हुआ दिखाई देता 
  है। मस्तिष्क की पीरक्षा 
  करने पर उसपर 
  अनुप्रस्थ दिशा में 
  जाते हुए सूत्र 
  छाए हुए दिखाई 
  देते हैं। ये सूत्र 
  अंत:संपुट और 
  मध्यमस्तिष्क से पौंस 
  में होते हुए मेरूशीर्ष 
  में चले जाते हैं। 
  सब सूत्र इतने उत्तल 
  नहीं हैं। कुछ गहरे 
  सूत्र ऊपर से आनेवाले 
  पिरामिड पथ के 
  सूत्रों के नीचे 
  रहते हैं। पिरामिड 
  पथों के सूत्र 
  विशेष महत्व के 
  हैं, जो पौंस 
  में होकर जाते 
  हैं। अन्य कई सूत्रपुंज 
  भी पौंस में होकर 
  जाते हैं, जो अनुदैर्ध्य, 
  मध्यम और पार्श्व 
  पंज कहलाते 
  हैं। इस भाग में 
  पाँचवीं, छठी, 
  सातवीं और आठवीं 
  तंत्रिकाओं के 
  केंद्रक स्थित हैं। 
  </font></font></p>
<p><font ><font   size="4">मेरूशीर्ष 
  <font padma_font_family_property="Times New Roman, Times, serif" face="Times New Roman, Times, serif">(Medulla oblongata)</font> - देखने 
  से यह मेरू का भाग 
  ही दिखाई देता 
  है, जो ऊपर जाकर 
  मध्यमस्तिष्क और 
  पौंस में मिल 
  जाता है; किंतु 
  इसकी रचना मेरूरज्जु 
  से भिन्न है। इसके 
  पीछे की ओर 
  अनुमस्तिष्क है। यहाँ 
  इसका आकार मेरुरज्जु 
  से दुगना हो 
  जाता है। इसके 
  चौड़े और चपटे 
  पृष्ठभाग पर एक 
  चौकोर आकार 
  का खात बन गया 
  है, जिसपर एक 
  झिल्ली छाई रहती 
  है। यह चतुर्थ 
  निलय <font padma_font_family_property="Times New Roman, Times, serif" face="Times New Roman, Times, serif">(Fourth ventricle)</font> 
  कहलाता है, जिसमें 
  सिलवियस की 
  नलिका द्वारा 
  प्रमस्तिष्क मेरूद्रव 
  आता रहता है। 
  इसके पीछे की 
  ओर अनुमस्तिष्क 
  है।</font></font></p>
<p><font ><font   size="4">मेरूशीर्षक 
  अत्यंत महत्व का अंग 
  है। हृत्संचालक केंद्र, 
  श्वासकेंद्र तथा 
  रक्तसंचालक केंद्र 
  चतुर्थ निलय 
  में निचले भाग 
  में स्थित हैं, जो 
  इन क्रियाओं का 
  नियंत्रण करते 
  हैं। इसी भाग में 
  आठवीं, नवीं, 
  दसवीं, ग्यारहवीं 
  और बारहवीं 
  मस्तिष्कीय तंत्रिकाओं 
  के केंद्र भी स्थित 
  हैं। यह भाग प्रमस्तिष्क, 
  अनुमस्तिष्क तथा 
  मध्यमस्तिष्क से अनेक 
  सूत्रों द्वारा 
  जुड़ा हुआ है, और 
  अनेक सूत्र मेरूरज्जु 
  में जाते और 
  वहाँ से आते हैं। 
  ये सूत्र पुंजों 
  में समूहित हैं। 
  ये विशेष सूत्रपुंज 
  हैं: </font></font></p>
<p><font ><font   size="4">१. पिरामिड 
  पथ <font padma_font_family_property="Times New Roman, Times, serif" face="Times New Roman, Times, serif">(Pyramidal tract),</font> २. मध्यम 
  अनुदैर्ध्यपुंज 
  <font padma_font_family_property="Times New Roman, Times, serif" face="Times New Roman, Times, serif">(Median Longitudinal bundles),</font> तथा 
  ३. मध्यम पुंजिका 
  (<font padma_font_family_property="Times New Roman, Times, serif" face="Times New Roman, Times, serif">Median filler)*</font></font></font></p>
<p><font ><font   size="4">पिरामिड 
  पथ में केवल प्रेरक 
  (्थ्रदृद्यदृद्ध) सूत्र हैं, जो 
  प्रमस्तिष्क के प्रांतस्था 
  की प्रेरक कोशिकाओं 
  से निकलकर अंत:संपुट 
  में होते हुए, मध्यमस्तिष्क 
  और पौंस से 
  निकलकर, मेरूशीर्षक 
  में आ जाते हैं 
  और दो पुंजों 
  में एकत्रित होकर 
  रज्जु की मध्य परिखा 
  के सामने और 
  पीछे स्थित होकर 
  नीचे को चले 
  जाते हैं। नीचे 
  पहुँचकर कुछ 
  सूत्र दूसरी ओर 
  पार हो जाते 
  हैं और कुछ उसी 
  ओर नीचे जाकर 
  तब दूसरी ओर 
  पार होते हैं, 
  किंतु अंत में सस्त 
  सूत्र दूसरी ओर 
  चले जाते हैं। 
  जहाँ वे पेशियों 
  आदि में वितरित 
  होते हैं। इसी 
  कारण मस्तिष्क 
  पर एक ओर चोट 
  लगने से, या वहाँ 
  रक्तस्राव होने 
  से, उस ओर की कोशिकाआं 
  के अकर्मणय हो 
  जाने पर शरीर 
  के दूसरी ओर 
  की पेशियों का 
  संस्तंभ होता 
  है।</font></font></p>
<ol>
<font >  </font><p><font > 
  <li><font   size="4">मध्यम अनुदैर्ध्य 
    पुंजों के सूत्र 
    मघ्यमस्तिष्क और 
    पौंस में होते 
    हुए मेरूशीर्ष में 
    आते हैं और कई 
    तंत्रिकाआं के 
    केंद्र को उस ओर 
    तथा दूसरी 
    ओर भी जोड़ते 
    हैं, जिससे दोनों 
    ओर की तंत्रिकाओं 
    की क्रियाओं का 
    नियमन सभव होता 
    है।</font></li>
  </font></p><p></p>
</ol>
<font ></font> 
<p><font    size="4">मध्यम पुंजिका 
  में केवल संवेदन 
  सूत्र हैं। चह पुंजिका 
  उपर्युक्त दोनों 
  पुंजों के बीच 
  में स्थित है। ये 
  सूत्र मेरुरज्जु 
  से आकर, पिरामिड 
  सूत्रों के आरपार 
  होने से ऊपर 
  जाकर, दूसरी 
  ओर के दाहिने 
  सूत्र बाईं ओर 
  और वाम दिशा 
  के सूत्र दाहिनी 
  ओर को प्रमस्तिष्क 
  में स्थित केंद्रो 
  में चले जाते हैं। 
  (मुकुंदस्वरूप 
  वर्मा)</font></p>
<p padma_font_family_property="serif">�</p>
</body></html>