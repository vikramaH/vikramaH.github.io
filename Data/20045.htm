<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font ><b  >ईतियस </b></font><font   >रोमन
 जनरल जो पश्चिमी रोमन साम्राज्य के पतन के साथ पाँचवीं सदी ई. के मध्य 
मरा। ईतिहास रोमनेतर परिवार से आया था और धीरे धीरे अपनी योग्यता से जनरल 
बन गया। पहले वह गोथराज अलारिक के यहाँ अमानत बनकर रहा फिर हूणराज रूआस के 
यहाँ। उन्हीं का सैन्यसंगठन उनसे सीख उसने उन्हें परास्त भी किया। कुछ काल 
बाद उसे रोम के षड्यंत्रों का शिकार भी होना पड़ा, पर बाद में उसका दबदबा 
पश्चिमी साम्राज्य से खूब बढ़ा। उसने अपने सैन्य संचालन का परिचय भी गाल में
 अत्तिला और उसके हूणों को हराकर दिया। पश्चिमी रोमन साम्राज्य एक जमाने तक
 बहुत कुछ ईतियस के ही बाहुबल और बुद्धि पर टिका रहा था।		(ओं.ना.उ.)</font></p>
<font size="2"></font></body></html>