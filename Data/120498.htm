<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">'हृदयेश', चंडीप्रसाद</span></b><span   style="font-size: 14pt; font-family: DV-TTSurekhEN;"> 
    (१८९८-१९३६ ई.) का जन्म पीलीभीत के एक संपन्न परिवार में हुआ 
    था। लखनऊ विश्वविद्यालय से इन्होंने बी. ए. की परीक्षा उत्तीर्ण 
    की थी। संस्कृत साहित्य के अध्ययन में इनकी विशेष रुचि थी। 
    सन् १९१९ ई. में ये हिंदी कहानीक्षेत्र में आए। अलंकृत शैली की 
    कहानी लिखनेवालों में इन्हें अधिक ख्याति मिली। इनकी अधिकांश 
    कहानियाँ काव्याख्यायिका की श्रेणी में आती हैं। 'शांतिनिकेतन' 
    शीर्षक इनकी कहानी बहुचर्चित है। इसमें नारी के द्विधा 
    रूप </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    रमणी तथा जननी </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    का सांकेतित पद्धति से मनोहर चित्रण किया गया है। वस्तुत: 
    नारी का मातृरूप ही शांतिनिकेतन है। 'हृदयेश' जी की 
    अंतर्वृत्ति बाह्य एवं आभ्यंतर प्रकृति की रमणोयता को एकरूपता 
    प्रदान करने में अधिक रमी है। इनके कथासाहित्य में शृंगार 
    तथा शांतरस की अभिव्यक्ति हुई है। एतदर्थ भावाभिव्यंजन 
    के लिए इन्होंने संस्कृत की तत्समता और उपसर्गयुक्त मधुर 
    पदावली का प्रयोग उत्तमता से किया है। इनकी कहानियाँ भावप्रधान 
    हैं अत: कथावस्तु गौण है। उपन्यास में भी इन्होंने इसी शैली 
    का सहारा लिया है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">इनकी 
    कृतियाँ ये हैं </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    नंदननिकुंज, वनमाला, गल्पसंग्रह (कहानी संग्रह)। मनोरमा, 
    मंगलप्रभात (उपन्यास)।<span   style="">   </span>(रामबली 
    पांडेय)</span></p>
</div>
</body></html>