<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">लाइबेरिया</span></b><span   style="font-size: 14pt; font-family: DV-TTSurekhEN;"> 
    स्थिति : ४</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;">२२</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> से ८</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;">३०</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> उ.अ. तथा ९</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;">०</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> प.दे.। यह अफ्रीका 
    के पश्चिमी तट पर स्थित एक नीग्रो राष्ट्र है। इसका क्षेत्रफल 
    ४३,००० वर्ग मील तथा सागरीय तटरेखा ३५० मील लंबी है। इसके 
    दक्षिण-पश्चिम में ऐटलैंटिक महासागर है। कुछ उत्तरी भाग को 
    छोड़कर शेष समस्त देश में १०० से १६० इंच तक वर्षा होती 
    है। फ्रांसीसी गिनी पर्वत सहारा की शुष्क एवं गरम हवाओं को 
    यहाँ तक नहीं आने देता है। यहाँ मार्च का ताप लगभग २७</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> सें. रहता है। 
    इस भूभाग का अधिकांश जंगलों से ढँका है। यहाँ जंगली जानवरों 
    की अधिकता है तथा सोना, लोहा एवं हीरा प्रमुख खनिज हैं। 
    यहाँ जंगलों के कारण कृषि में कम उन्नति हुई है। पर फलों 
    में केला, नीबू, संतरा, अनन्नास एवं सेब आदि उगते हैं। खाद्यान्नों 
    में मक्का, धान तथा सोरधम, कंदों में कसाबा, कचालू तथा शकरकंद 
    यहाँ की प्रमुख कृषि उपज हैं। यहाँ कपास तथा कोकोआ का उत्पादन 
    भी बढ़ रहा है। यह राष्ट्र उद्योगां में पिछड़ा है। यहाँ की राजधानी 
    मनरोविया हैं। </span></p>
</div>
</body></html>