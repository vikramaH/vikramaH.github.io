<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<font >
<p  ><b  >इलावारा 
  </b> आस्ट्रेलिया के 
  न्यू-साउथ-वेल्स का 
  एक उपजाऊ जिला 
  है। यह सिडनी के 
  ३३ मील दक्षिण से 
  आरंभ होकर, 
  समुद्रतट के साथ 
  साथ दक्षिण की 
  ओर ४० मील सोआल 
  हेवन तक फैला 
  हुआ है तथा भीतरी 
  पठार से खड़ी एवं 
  १,००० फुट ऊँची चट्टानों 
  द्वारा अलग है। 
  यह एक अल्पजनसंख्यक 
  क्षेत्र है एवं सिडनी 
  की दूध संबंधी 
  आवश्यकताएँ पूरी 
  करता है। यहाँ 
  कोयले की बहुत 
  सी खदानें हैं। 
  बैसाल्ट, अग्निरोधक 
  मिट्टी एवं पत्थर 
  यहाँ अत्यधिक मात्रा 
  में विद्यमान हैं। 
  जिले के मुख्य नगर 
  बुली, वोलनमांग, 
  पोर्ट केमब्ला, 
  कियामा तथा 
  गेरिंगगोड हैं।</p>
<p  >इसी जिले में 
  इलावारा नामक 
  एक खारी झील 
  भी है जो नौ 
  मील लंबी तथा 
  तीन मील चौड़ी 
  है। यह पहाड़ों 
  से घिरी हुई 
  तथा समुद्र से 
  एक धारा द्वारा 
  संबंधित है। 
  इसमें काफी मात्रा 
  में मछलियाँ तथा 
  जंगली चिड़ियाँ 
  पकड़ी जाती हैं।	(श्या.सुं.श.)</p>
</font> 
</body></html>