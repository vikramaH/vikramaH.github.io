<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="5"><b  >नीकोतेरा, जीओवानी</b></font><font    size="4">
 (१८२८-१८९४) इतालवी राजनीतिज्ञ। सान बयागियों में उत्पन्न हुआ। १४ वर्ष की
 उम्र में ''यंग इटली'' दल का सदस्य हो गया। मई, १८४८ मे नेपिल्स के युद्ध 
मे भाग लिया; और रोम की प्रतिरक्षा मे गैरीबाल्डी के नेतृत्व मे लड़ा। रोम 
के पतन के पश्चात् वह पीडमांट चला गया और १८५७ में उसने सैपरी पर आक्रमण 
किया। वहाँ पराजित हुआ और बंदी बनाया गया। १८६० में जनरल गुडसेप गैरीबाल्डी
 के प्रयत्नों से मुक्त होकर अंब्रिया मे उसने स्वयंसेवक दल गठित किया। 
पुन: गैरीबाल्डी के नेतृत्व में १८६६ मे ताइरोल में और १८६७ मे रोम में 
लड़ा। उसका संसदीय जीवन १८६० से आरंभ हो चुका था। १० वर्ष तक विरोध पक्ष मे 
रहने के पश्चात् १८७० मे उसने राजा के समर्थन में मत दिया। १८७६ में 
मिंगेटी के मंत्रिमंडल को अपदस्थ करने के पश्चात् वाम पंथियों की सरकार 
में वह गृहमंत्री नियुक्त हुआ किंतु १८७७ में इसे त्यागपत्र देना पड़ा।</font></p><font  size="4">
<p  >अनुदारदलीय आंतोनियो रूदिनी ने अपने मंत्रिमंडल (१८९१-९२) मे नीकोतेरा को पुन: गृहमत्री का पद दिया।</p>
</font><font size="2"></font></body></html>