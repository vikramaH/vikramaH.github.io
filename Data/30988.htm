<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="4"><b  >गार्शिया, इनिग्वेज कैलिक्स्टो</b></font><font    size="4">
 (१८३६-१८९६ ई.) क्यूबा का सैनिक, वकील और क्रांतिकारी, जो क्यूबा की 
स्वतंत्रता के लिए तीस वर्ष तक संघर्ष करता रहा। उसका जन्म सेंटियागो 
प्रदेश के होलग्वीन नामक स्थान में हुआ था। कुछ काल तक वकालत करने के बाद 
१८६८ ई. में वह क्यूबा-विद्रोह का नेता बन बैठा जो दसवर्षीय युद्ध के नाम 
से प्रख्यात है। वह गिरफ्तार कर स्पेन ले जाया गया।</font></p>
<font  size="4"> 
<p  >१८९५ में जब क्यूबा 
  ने अंतिम बार 
  विद्रोह किया, 
  गार्शिया स्पेन 
  से भाग निकला 
  और क्यूबा पहुँचा 
  तथा क्यूबा सेना 
  का अध्यक्ष बना। जब 
  क्यूबा और स्पेन 
  के बीच युद्ध ठना 
  तब अमरीका ने 
  क्यूबा का साथ 
  देने का निश्चय 
  किया। किंतु इसके 
  लिए गार्शिया से 
  संपर्क आवश्यक 
  था। उस समय वह 
  क्यूबा के जंगलों 
  में था। उसका किसी 
  को पता न था। 
  उस समय रोवाँ 
  नामक व्यक्ति जान 
  जोखिम में डालकर 
  उसके पास गया 
  था। (परमेश्वरीलाल 
  गुप्त) </p>
</font><font size="2"></font>
</body></html>