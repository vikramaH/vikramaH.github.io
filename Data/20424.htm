<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >एस्टरविल</b> 
  संयुक्त राज्य अमरीका 
  के आइओवा राज्य 
  का नगर तथा 
  एमेट्सबर्ग प्रदेश 
  की राजधानी 
  है। यह डेमॉएन 
  नदी के किनारे 
  समुद्रतल से १,२९८ फुट 
  की ऊँचाई पर 
  स्थित है। इससे मिनीसोटा 
  की सीमा केवल 
  पाँच मील दूर 
  है। यह फ़ोर्ट 
  डाज के उत्तर-पश्चिम 
  में ७० मील की दूरी 
  पर स्थित है तथा 
  रेल द्वारा शिकागो, 
  रॉक आइलैंड, प्रशांत 
  महासागरीय 
  तट, मिनियापोलिस 
  और सेंट लुई 
  से मिला हुआ है। 
  यहाँ कई राजमार्ग 
  भी मिलते हैं। 
  यह पशुपालन 
  का बड़ा केंद्र है, 
  अत: यहाँ बहुत 
  सी दुग्धशालाएँ, 
  कुक्कुटादि पालन 
  के प्रक्षेत्र तथा 
  कसाई घर हैं। 
  यहाँ विश्व महायुद्ध 
  का स्मारक तथा 
  एक सार्वजनिक 
  पुस्ताकालय भी 
  है। छोटा नगर 
  होते हुए भी यहाँ 
  एक अच्छा जलकल है।</font></p>
<font size="2"> 
<p align="RIGHT"><font style="text-align: left;"    size="4">(ले.रा.सिं.)</font></p>
</font> 
</body></html>