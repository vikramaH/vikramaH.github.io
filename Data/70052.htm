<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b> 
<p><font  size="5"><b  >पद्मा नदी 
  </b></font><font    size="4">यह पूर्वी 
  पाकिस्तान में 
  गंगा की मुख्य 
  धारा है। राजमहल 
  से दस कोस पूर्व 
  में गंगा की एक 
  शाखा निकलकर 
  मुर्शिदाबाद, 
  बहरमपुर, नदिया, 
  हुगली और कलकत्ता 
  होती हुई पश्चिम-दक्षिण 
  की ओर बंगोपसागर 
  में गिर जाती 
  है, जो भागीरथी 
  शाखा के नाम 
  से प्रसिद्ध है। मूल 
  नदी के संगम 
  स्थान से गंगा, 
  पद्मा नाम धारण 
  कर पबना और 
  गोआलंद होती 
  हुई गई है। गोआलंद 
  के निकट ब्रह्मपुत्र 
  नदी की शाखा, 
  जो यमुना नाम 
  से प्रसिद्ध है, आकर 
  इसमें गिरी है। 
  इसके बाद मूल 
  नदी ने ब्रह्मपुत्र 
  के साथ मिलकर 
  'मेघना' नाम धारण 
  किया है और 
  नोआखाली के 
  निकट समुद्र में 
  मिल गई है। पद्मा 
  नदी की कुल लबाई 
  २२५ मील है।	(रमेशचंद्र 
  दुबे.)</font></p>
<font  size="4">
<p style="text-align: left;"   align="CENTER">श्</p>
</font>
</body></html>