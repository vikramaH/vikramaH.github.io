<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="5"><b  >चैंसलर, 
  रिचर्ड<font padma_font_family_property="Symbol" face="Symbol">-</font> </b></font><font    size="4">(जन्म 
  ?<font padma_font_family_property="Symbol" face="Symbol">-</font> मृत्यु नवंबर 
  १०, १५५६) महान् अंग्रेज 
  नाविक तथा अन्वेषक। 
  इनका लालन-पालन 
  सर फिलिप सिडनी 
  के पिता के घर 
  बड़े लाड़-प्यार के 
  साथ हुआ था। महासागर 
  तथा नौविद्या 
  में बचपन से ही 
  उन्हें बड़ी अभिरुचि 
  थी। सन् १५५३ में सर 
  ह्यूग विल्लोबी 
  के नेतृत्व में भारत 
  के मार्ग की जानकारी 
  के लिए जो सामुद्रिक 
  अभियान हुआ था 
  उसमें चैंसलर 
  को प्रधान नाविक 
  होने तथा 'एडवर्ड 
  बोना वेंचर' 
  नामक जहाज का 
  नेतृत्व करने 
  का अवसर प्राप्त 
  हुआ। मार्ग में 
  लोफोटेन द्वीपसमूह 
  के समीप तूफान 
  में फँस जाने के 
  कारण जहाज एक 
  दूसरे से अलग 
  हो गए। चैंसलर 
  वार्डोएहूस (</font><font padma_font_family_property="Times New Roman, Times, serif" face="Times New Roman, Times, serif" size="4">Vardoehuus</font><font    size="4">) 
  नामक पूर्व निर्धारित 
  स्थान पर एक सप्ताह 
  तक अन्य जहाजों 
  की प्रतीक्षा करते 
  रहे। तदनंतर 
  वह श्वेत सागर 
  (</font><font padma_font_family_property="Times New Roman, Times, serif" face="Times New Roman, Times, serif" size="4">White sea</font><font    size="4">) 
  में एकाकी आगे 
  बढ़े और वहाँ 
  लंगर डालकर 
  मास्को की यात्रा 
  की। वहाँ उनका 
  बड़ा आदर सत्कार 
  हुआ और उन्होंने 
  इंग्लैंड की ओर 
  से एक व्यापारिक 
  संधि की जिसके 
  अनुसार अंग्रेजी 
  जहाजों को व्यापार 
  करने की सुविधा 
  प्राप्त हुई। इंग्लैंड 
  लौट कर उन्होंने 
  अपनी रिपोर्ट 
  दी जिसके आधार 
  पर मस्कोवी कंपनी 
  (</font><font padma_font_family_property="Times New Roman, Times, serif" face="Times New Roman, Times, serif" size="4">Muscovy Company</font><font    size="4">) 
  का सृजन हुआ। 
  १५५५ की ग्रीष्म ऋतु 
  में वे अपने पुराने 
  जहाज पर पुन: 
  श्वेत सागर गए 
  और मास्को की 
  दूसरी यात्रा 
  की। जुलाई, १५५६ में 
  स्वेदश लौटते 
  समय ऐबरडीनशिर 
  से कुछ दूर ऐबर्डोर 
  में तूफान में 
  फँस जाने के कारण 
  उनका जहाज नष्ट 
  हो गया और 
  १० नवंबर, १५५६ को 
  उनका देहांत 
  हो गया। उन्होंने 
  रूस के के विषय 
  में एक विवेचनात्मक 
  निबंध भी लिखा।	(काशी 
  नाथ सिंह)</font></p>
<b></b>
<p><font  size="5"><b></b></font></p>
</body></html>