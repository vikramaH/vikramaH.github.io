<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="4"><b  >आखिया 
  खारस</b></font> <font   >(अथवा 
  अहिकार) अस्सीरिया 
  के राजा सिनाख़िरीब् 
  को परामर्श 
  देनेवाला एक 
  प्राचीन मनीषी। 
  इसकी जीवनकथा 
  तथा सूक्तियाँ 
  सीरिया, अरब, 
  इथियोपिया, 
  आर्मेनिया, रूमानिया 
  और तुर्की की 
  प्राचीन भाषाओं 
  में उपलब्ध हैं। इसने 
  अपने भतीजे नादान 
  को दत्तक पुत्र 
  के रूप में रख लिया 
  था। पर नादान 
  ने इसका विनाश 
  करने का प्रयत्न 
  किया, किंतु वह 
  भूमिगृह में छिपकर 
  किसी प्रकार बच 
  गया। वह प्रकट हुआ 
  तब जब राजा 
  को उसके परामर्श 
  की आवश्यकता पड़ी। 
  अत: उसने अपने प्रभाव 
  को पुन: प्राप्त 
  कर लिया। उसने 
  अधर में प्रासाद 
  का निर्माण करके 
  तथा बालू की 
  रस्सी बटकर मिस्र 
  के सम्राट् को 
  संतुष्ट किया। 
  इसके पश्चात् उसने 
  नादान को समुचित 
  दंड दिया और 
  उसकी लगातार 
  भर्त्सना की। आखिया 
  खारस की कथा 
  ई.पू. ५वीं शताब्दी 
  से भी अधिक पुरानी 
  है।</font></p>
<p> <font ><b  >सं.ग्रं.</b></font><font padma_font_family_property="Symbol" face="Symbol" size="2">-</font><font   >कोनीबियर 
  इत्यादि : स्टोरी 
  ऑव अहिकर।	(भो.ना.श.)</font></p>
<b></b>
<p><font  size="4"><b></b></font></p>
</body></html>