<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> <b style=""><span   style="font-size: 14pt; font-family: DV-TTSurekhEN;">योग </span></b><span   style="font-size: 14pt; font-family: DV-TTSurekhEN;">योग 
  शब्द भारत में तो सर्वत्र प्रचलित है ही, बौद्ध धर्म के साथ चीन, 
  जापान, तिब्बत, दक्षिण पूर्व एशिया और लंका में भी फैल गया 
  है और इस समय तो सारे सभ्य जगत् में लोग इससे परिचित 
  हैं। ऐसी अवस्था में ऐसा प्रतीत होता है कि इसका वाच्यार्थ स्पष्ट 
  होगा और इसकी परिभाषा सुनिश्चित होगी। परंतु ऐसा नहीं 
  है। भगवद्गीता प्रतिष्ठित ग्रंथ माना जाता है। उसमें योग शब्द 
  का कई बार प्रयोग हुआ है, कभी अकेले और कभी सविशेषण, 
  जैसे बुद्धियोग, संन्यासयोग, कर्मयोग। वेदोत्तर काल में भक्तियोग 
  और हठयोग नाम भी प्रचलित हो गए हैं। महात्मा गांधी ने अनासक्ति 
  योग का व्यवहार किया है। पातंजल योगदर्शन में क्रियायोग 
  शब्द देखने में आता है। पाशुपत योग और माहेश्वर योग जैसे 
  शब्दों का भी चर्चा मिलता है। इन सब स्थलों में योग शब्द के 
  जो अर्थ हैं वह एक दूसरे के विरोधी हैं परंतु इतने विभिन्न 
  प्रयोगों को देखने से यह तो स्पष्ट हो ही जाता है कि योग 
  की परिभाशा करना कितना कठिन काम है। परिभाषा ऐसी होनी 
  चाहिए जो अव्याप्ति और अतिव्याप्ति दोषों से मुक्त हो, योग शब्द 
  के वाच्यार्थ का ऐसा लक्षण बतला सके जो प्रत्येक प्रसंग के लिये 
  उपयुक्त हो और योग के सिवाय किसी अन्य वस्तु के लिये उपयुक्त 
  न हो।</span>
<p class="MsoNormal" style=""><span   style="font-size: 14pt; font-family: DV-TTSurekhEN;">गीता में श्रीकृष्ण ने एक स्थल पर कहा है </span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;">योग: कर्मसु कौशलम्</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span style="font-size: 14pt; font-family: DV1-TTSurekh;"> </span><span   style="font-size: 14pt; font-family: DV-TTSurekhEN;">कर्मो 
    में कुशलता को योग कहते हैं। स्पष्ट है कि यह वाक्य योग 
    की परिभाषा नहीं है। कुछ विद्वानों का यह मत है कि जीवात्मा 
    और परमात्मा के मिल जाने को योग कहते हैं। इस बात को 
    स्वीकार करने में यह बड़ी आपत्ति खड़ी होती है कि बौद्धमतावलंबी 
    भी, जो परमात्मा की सत्ता को स्वीकार नहीं करते, योग शब्द 
    का व्यवहार करते और योग का समर्थन करते हैं यही बात 
    सांख्यवादियों के लिए भी कही जा सकती है जो ईश्वर की सत्ता 
    को असिद्ध मानते हैं पंतजलि ने योगदर्शन में, जो परिभाषा 
    दी है </span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;">योगश्रिवत्तवृत्तिनिरोध, 
    वित्त की वृत्तियों के निरोध </span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">=</span><span   style="font-size: 14pt; font-family: DV-TTSurekhEN;"> 
    पूर्णतया रुक जाने का नाम योग है। इस वाक्य के दो अर्थ 
    हो सकते हैं: चित्तवृत्तियों के निरोध की अवस्था का नाम योग 
    है या इस अवस्था को लाने के उपाय को योग कहते हैं।</span></p>
  <p class="MsoNormal" style=""><span   style="font-size: 14pt; font-family: DV-TTSurekhEN;">परंतु इस परभािषा पर कई विद्वानों को आपत्ति 
    है। उनका कहना है कि चित्तवृत्तियों के प्रवाह का ही नाम चित्त 
    है। पूर्ण निरोध का अर्थ होगा चित्त के अस्त्त्वि का पूर्ण लोप, 
    चित्ताश्रय समस्त स्मृतियों और संस्कारों का नि:शेष हो जाना। 
    यदि ऐसा हो जाए तो फिर समाधि से उठना संभव नहीं होगा। 
    क्योंकि उस अवस्था के सहारे के लिये कोई भी संस्कार बचा 
    नहीं होगा, प्रारब्ध दग्ध हो गया होगा। निरोध यदि संभव 
    हो तो श्रीकृष्ण के इस वाक्यों का क्या अर्थ होगा: योगस्थ: 
    कुरु कर्माणि, योग में स्थित होकर कर्म करो । विरुद्धावस्था 
    में कर्म हो नहीं सकता और उस अवस्था में कोई संस्कार नहीं 
    पड़ सकते, स्मृतियाँ नहीं बन सकतीं, जो समाधि से उठने के 
    बाद कर्म करने में सहायक हों।</span></p>
  <p class="MsoNormal" style=""><span   style="font-size: 14pt; font-family: DV-TTSurekhEN;">संक्षेप में आशय यह है कि योग के शास्त्रीय स्वरूप, 
    उसके दार्शनिक आधार, को सम्यक् रूप से समझना बहुत सरल 
    नहीं है। संसार को मिथ्या माननेवाला अद्वैतवादी भी निदिध्याह्न 
    के नाम से उसका समर्थन करता है। अनीश्वरवादी सांख्या विद्वान 
    भी उसका अनुमोदन करता है। बौद्ध ही नहीं, मुस्लिम सूफी और 
    ईसाई मिस्टिक भी किसी न किसी प्रकार अपने संप्रदाय की 
    मान्यताओं और दार्शनिक सिद्धांतों के साथ उसका सामंजस्य स्थापित 
    कर लेते हैं।</span></p>
  <p class="MsoNormal" style=""><span   style="font-size: 14pt; font-family: DV-TTSurekhEN;">इन विभिन्न दार्शनिक विचारधाराओं में किस प्रकार 
    ऐसा समन्वय हो सकता है कि ऐसा धरातल मिल सके जिसपर 
    योग की भित्ति खड़ी की जा सके, यह बड़ा रोचक प्रश्न है परंतु 
    इसके विवेचन के लिये बहुत समय चाहिए। यहाँ उस प्रक्रिया 
    पर थोड़ा सा विचार कर लेना आवश्यक है जिसकी रूपरेखा हमको 
    पतंजलि के सूत्रों में मिलती है। थोड़े बहुत शब्दभेद से यह 
    प्रक्रिया उन सभी समुदायों को मान्य है जो योग के अभ्यास का 
    समर्थन करते हैं।</span></p>
  <p class="MsoNormal" style=""><span   style="font-size: 14pt; font-family: DV-TTSurekhEN;">पतंजलि को कपिलोक्त सांख्यदर्शन ही अभिमत है। थोड़े 
    में, इस दर्शन के अनुसार इस जगत् में असंख्या पुरुष हैं 
    और एक प्रधान या मूल प्रकृति। पुरुष चित् है, प्रधान अचित्। 
    पुरुष नित्य है और अपरिवर्तनशील, प्रधान भी नित्य है परंतु 
    परिवर्तनशील। दोनों एक दूसरे से सदा पृथक हैं, परंतु एक 
    प्रकार से एक का दूसरे पर प्रभाव पड़ता है। पुरुष के सान्निध्य 
    से प्रकृति में परिवर्तन होने लगते हैं। वह क्षुब्ध हो उठती 
    है। पहले उसमें महत् या बुद्धि की उत्पत्ति होती है, फिर अहंकार 
    की, फिर मन की। अहंकार से ज्ञानेंद्रियों और कर्मेद्रियों तथा 
    पाँच तन्मात्राओं अर्थात् शब्द, स्पर्श, रूप, रस तथा गंध की, अंत 
    में इन पाँचों से आकाश, वायु, तेज, अप और क्षिति नाम के 
    महाभूतों की। इन सबके संयोग वियोग से इस विश्व का 
    खेल हो रहा है। संक्षेप में, यही सृष्टि का क्रम है। प्रकृति में 
    परिवर्तन भले ही हो परंतु पुरुष ज्यों का त्यों रहता है। 
    फिर भी एक बात होती है। जैसे श्वेत स्फटिक के सामने रंग 
    बिरंगे फूलों को लाने से उसपर उनका रंगीन प्रतिबिंब पड़ता 
    है, इसी प्रकार पुरुष पर प्राकृतिक विकृतियों के प्रतिबिंब 
    पड़ते हैं। क्रमश: वह बुद्धि से लेकर क्षिति तक से रंजित प्रतीत 
    होता है, अपने को प्रकृति के इन विकारों से संबद्ध मानने 
    लगता है। आज अपने को धनी, निर्धन, बलवान् दुर्बल, कुटुंबी, 
    सुखी, दु:खी, आदि मान रहा है। अपने शुद्ध रूप से दूर जा पड़ा 
    है। यह उसका भ्रम, अविद्या है। प्रधान से बने हुए इन पदार्थो 
    ने उसके रूप को ढँक रखा है, उसके ऊपर कई तह खोल 
    पड़ गई है। यदि वह इन खोलों, इन आवरणों को दूर 
    फेंक दे तो उसका छुटकारा हो जायगा। जिस क्रम से बँधा है, 
    उसके उलटे क्रम से बंधन टूटेंगे। पहले महाभूतों से ऊपर 
    उठना होगा। अंत में प्रधान की ओर से मुँह फेरना होगा। यह 
    बंधन वास्तविक नहीं है, परंतु बहुत ही दृढ़ प्रतीत होते हैं। 
    जिस उपयोग से बंधनों को तोड़कर पुरुष अपने शुद्ध स्वरूप 
    में स्थित हो सके उस उपाय का नाम योग है। सांख्य के आचार्यो 
    का कहना है: यद्वा तद्वा तदुच्छिति: परमपुरुषार्थ:-जैसे भी हो 
    सके पुरुष और प्रधान के इस कृत्रिम संयोग का उच्छेद करना 
    परम पुरुषार्थ हैं।</span></p>
  <p class="MsoNormal" style=""><span   style="font-size: 14pt; font-family: DV-TTSurekhEN;">योग का यही दार्शनिक धरातल है: अविद्या के दूर होने 
    पर जो अवस्था होती है उसका वर्णन विभिन्न आचार्यों और विचारकों 
    के विभिन्न ढंग से किया है। अपने अपने विचार के अनुसार उन्होंने 
    उसको पृथक नाम भी दिए हैं। कोई उसे केवल्य कहता है, कोई 
    मोक्ष, कोई निर्वाण। ऊपर पहुँचकर जिसको जैसा अनुभव 
    हो वह उसे उस प्रकार कहे। वस्तुत: वह अवस्था ऐसी हे यतो 
    वाचो निवर्तते अप्राप्य मनसा सह-जहाँ मन ओर वाणी की पहुँच 
    नहीं है। थोड़े से शब्दों में एक और बात का भी चर्चा कर देना 
    आवश्यक है। असंख्य पुरुषों के साथ पतंजलि के पुरुष विशेष 
    नाम से ईश्वर की सत्ता को भी माना है। सांख्या के आचार्य 
    ऐसा नहीं मानते। वस्तुत: मानने की आवश्यकता भी नहीं है। यदि 
    योगदर्शन में से वह थोड़े से सूत्र में कोई अंतर नहीं पड़ता। 
    योग की साधना की दृष्टि से ईश्वर को मानने न मानने का 
    विशेष महत्व नहीं है। ईश्वर की सत्ता को माननेवाले और 
    न मानने वाले, दोनों योग में समान रूप से अधिकार रखते 
    हैं।</span></p>
  <p class="MsoNormal" style=""><span   style="font-size: 14pt; font-family: DV-TTSurekhEN;">विद्या और अविद्या, बंधन और उससे छुटकारा, सुख और 
    दु:ख सब चित्त में हैं। अत: जो कोई अपने स्वरूप में स्थिति 
    पाने का इच्छुक है उसको अपने चित्त को उन वस्तुओं से हटाने 
    का प्रयत्न करना होगा, जो हठात् प्रधान और उसके विकारों 
    की ओर खींचती हैं और सुख दु:ख की अनुभूति उत्पन्न करती हैं। 
    इस तरह चित्त को हटाने तथा चित्त के ऐसी वस्तुओं से हट 
    जाने का नाम वैराग्य है। यह योग की पहली सीढ़ी है। पूर्ण 
    वैराग्य एकदम नहीं हुआ करता। ज्यों ज्यों व्यक्ति योग की साधना 
    में प्रवृत्त होता है त्यों त्यों वैराग्य भी बढ़ता है और ज्यों 
    ज्यों वेराग्य बढ़ता है त्यों त्यों साधना में प्रवृत्ति बढ़ती है। 
    जेसा पतंजलि ने कहा है: दृष्ट और अनुश्रविक दोनों प्रकार 
    के विषयों में विरक्ति, गांधी जी के शब्दों में अनासक्ति, होनी 
    चाहिए। स्वर्ग आदि, जिनका ज्ञान हमको अनुश्रुति अर्थात् महात्माओं 
    के वचनों और धर्मग्रंथों से होता है, अनुश्रविक कहलाते हें। 
    योग की साधना को अभ्यास कहते हैं। इधर कई सौ वर्षो 
    से साधुओं में इस आरम्भ में भजन शब्द भी चल पड़ा है।</span></p>
  <p class="MsoNormal" style=""><span   style="font-size: 14pt; font-family: DV-TTSurekhEN;">चित्त जब तक इंद्रियों के विषयों की ओर बढ़ता रहेगा, 
    चंचल रहेगा। इंद्रियाँ उसका एक के बाद दूसरी भोग्य वस्तु 
    से संपर्क कराती रहेंगी। कितनों से वियोग भी कराती रहेंगी। 
    काम, क्रोध, लोभ, आदि के उद्दीप्त होने के सैकड़ों अवसर आते 
    रहेंगे। सुख<span   style="">श् </span>दु:ख की निरंतर 
    अनुभूति होती रहेगी। इस प्रकार प्रधान ओर उसके विकारों 
    के साथ जो बंधन अनेक जन्मों से चले आ रहे हैं वे दृढ़ से 
    दृढ़तर होते चले जाएँगे। अत: चित्त को इंद्रियों के विषयों 
    से खींचकर अंतर्मुख करना होगा। इसके अनेक उपाय बताए गए 
    हैं जिनके ब्योरे में जाने की आवश्यकता नहीं है। साधारण मनुष्य 
    के चित्त की अवस्था क्षिप्त कहलाती है। वह एक विषय से दूसरे 
    विषय की ओर फेंका फिरता है। जब उसको प्रयत्न करके किसी 
    एक विषय पर लाया जाता है तब भी वह जल्दी से विषयंतर की 
    ओर चला जाता है। इस अवस्था को विक्षिप्त कहते हैं। दीर्ध 
    प्रयत्न के बाद साधक उसे किसी एक विषय पर देर तक रख सकता 
    है। इस अवस्था का नाम एकाग्र है। चित्त को वशीभूत करना बहुत 
    कठिन काम है। श्रीकृष्ण ने इसे प्रमाथि बलवत्-मस्त हाथी के 
    समान बलवान्-बताया है।</span></p>
  <p class="MsoNormal" style=""><span   style="font-size: 14pt; font-family: DV-TTSurekhEN;">चित्त को वश में करने में एक चीज से सहायता मिलती 
    है। यह साधारण अनुभव की बात है कि जब तक शरीर चंचल 
    रहता है, चित्त चंचल रहता है और चित्त की चंचलता शरीर 
    को चंचल बनाए रहती है। शरीर की चंचलता नाड़ीसंस्थान की 
    चंचलता पर निर्भर करती है। जब तक नाड़ीसंस्थान संक्षुब्ध 
    रहेगा, शरीर पर इंद्रिय ग्राह्य विषयों के आधात होते रहेंगे। 
    उन आधातों का प्रभाव मस्तिष्क पर पड़ेगा जिसके फलस्वरूप चित्त 
    और शरीर दोनों में ही चंचलता बनी रहेगी। चित्त को निश्चल 
    बनाने के लिये योगी वैसा ही उपाय करता है जैसा कभी कभी 
    युद्ध में करना पड़ता है। किसी प्रबल शत्रु से लड़ने में यदि उसके 
    मित्रों को परास्त किया जा सके तो सफलता की संभावना बढ़ 
    जाती है। योगी चित्त पर अधिकार पाने के लिए शरीर और उसमें 
    भी मुख्यत: नाड़ीसंस्थान, को वश में करने का प्रयत्न करता है। 
    शरीर भौतिक है, नाड़ियाँ भी भौतिक हैं। इसलिये इनसे 
    निपटना सहज है। जिस प्रक्रिया से यह बात सिद्ध होती है उसके 
    दो अंग हैं: आसन और प्राणायाम। आसन से शरीर निश्चल बनता 
    है। बहुत से आसनों का अभयास तो स्वास्थ्य की दृष्टि से किया 
    जाता है। पतंजलि ने इतना ही कहा है: स्थिर सुखमासनम्: 
    जिसपर देर तक बिना कष्ट के बैठा जा सके वही आसन श्रेष्ठ 
    है। यही सही है कि आसनसिद्धि के लिये स्वास्थ्य संबंधी कुछ 
    नियमों का पालन आवश्यक है। जैसा श्रीकृष्ण ने गीता में कहा 
    है-</span></p>
  <p class="MsoNormal" style=""><span   style="font-size: 14pt; font-family: DV-TTSurekhEN;">युक्ताहार बिहारस्य, युक्त चेष्टस्य कर्मसु।</span></p>
  <p class="MsoNormal" style=""><span   style="font-size: 14pt; font-family: DV-TTSurekhEN;">युक्तस्वप्नावबोधस्य, योगो भवति दु:खहा।।</span></p>
  <p class="MsoNormal" style=""><span   style="font-size: 14pt; font-family: DV-TTSurekhEN;">खाने, पीने, सोने, जागने सभी का नियंत्रण करना 
    होता है। प्राणायाम शब्द के संबंध में बहुत भ्रम फैला हुआ 
    है। इस भ्रम का कारण यह है कि आज लोग प्राण शब्द के अर्थ 
    को प्राय: भूल गए हैं। बहुत से ऐसे लोग भी, जो अपने को 
    योगी कहते हैं, इस शब्द के संबंध में भूल करते हैं। योगी 
    को इस बात का प्रयत्न करना होता है कि वह अपने प्राण को 
    सुषुम्ना में ले जाय। सुषुम्ना वह नाड़ी है जो मेरुदंड की नली 
    में स्थित है और मस्त्तिष्क के नीचे तक पहुँचती है। यह कोई 
    गुप्त चीज नहीं है। आखों से देखी जा सकती है। करीब करीब 
    कनष्ठाि उँगली के बराबर मोटी होती है, ठोस है, इसमें 
    कोई छेद नहीं है। प्राण का और साँस या हवा करनेवालों 
    को इस बात का पता नहीं है कि इस नाड़ी में हवा के घुसने 
    के लिये औरऊपर चढ़ने के लिये कोई मार्ग नहीं है। प्राण 
    को हवा का समानार्थक मानकर ही ऐसी बातें कही जाती हैं कि 
    अमुक महात्मा ने अपनी साँस को ब्रह्मांड में चढ़ा लिया। साँस पर 
    नियंत्रण रखने से नाड़ीसंस्थान को स्थिर करने में निश्चय ही 
    सहायता मिलती है, परंतु योगी का मुख्य उद्देश्य प्राण का नियंत्रण 
    है, साँस का नहीं। प्राण वह शक्ति है जो नाड़ीसंस्थान में संचार 
    करती है। शरीर के सभी अवयवों को और सभी धातुओं को प्राण 
    से ही जीवन और सक्रियता मिलती है। जब शरीर के स्थिर होने 
    से ओर प्रणयाम की क्रिया से, प्राण सुषुम्ना की ओर प्रवृत्त होता 
    है तो उसका प्रवाह नीचे की नाड़ियों में से खिंच जाता है। अत: 
    ये नाड़ियाँ बाहर के आधातों की ओर से एक प्रकार से शून्यवत् 
    हो जाती हैं।</span></p>
  <p class="MsoNormal" style=""><span   style="font-size: 14pt; font-family: DV-TTSurekhEN;">प्राणयाम का अभ्यास करना और प्राणायाम में सफलता 
    पा जाना दो अलग अलग बातें हैं। परंतु वैराग्य और तीव्र संवेग 
    के बल से सफलता का मार्ग प्रशस्त हो जाता है। ज्यों ज्यों अभ्यास 
    दृढ़ होता है, त्यों त्यों साधक के आत्मविश्वास में वृद्धि होती 
    है। एक और बात होती है। वह जितना ही अपने चित्त को इंद्रियों 
    और उनके विषयों से दूर खींचता है उतना ही उसकी ऐंद्रिय शक्ति 
    भी बढ़ती है अर्थात् इंद्रियों की विषयों के भोग की शक्ति भी 
    बढ़ती है। इसीलिये प्राणायाम के बाद प्रत्याहार का नाम लिया 
    जाता है। प्रत्याहार का अर्थ है इंद्रियों को उनके विषयों से 
    खींचना। वैराग्य के प्रसंग में यह उपदेश दिया जा चुका है परंतु 
    प्राणायम तक पहँचकर इसकों विशेष रूप से दुहराने की आवश्यकता 
    है। आसन, प्राणायाम और प्रत्याहार के ही समुच्चय का नाम हठयोग 
    है। खेद की बात है कि कुछ अभयासी यहीं रुक जाते हैं। जो लोग 
    आगे बढ़ते हैं उनके मार्ग को तीन विभागों में बाँटा जाता है: 
    धारणा, ध्यान और समाधि। इन तीनों को एक दूसरे से बिल्कुल 
    पृथक करना असंभव है। धारण पुष्ट होकर ध्यान का रूप धारण 
    करती है और उन्नत ध्यान ही समाधि कहलाता है। पतंजलि ने 
    तीनों को सम्मिलित रूप से संयम कहा है। धारणा वह उपाय 
    है जिससे चित्त को एकाग्र करने में सहायता मिलती है। यहाँ 
    उपाय शब्द का एकवचन में प्रयोग हुआ है परंतु वस्तुत: इस 
    काम के अनेक उपाय हैं। इनमें से कुछ का चर्चा उपनिषदों में 
    आया है। वैदिक वाड्मय में विद्या शब्द का प्रयोग किया गया है। 
    किसी मंत्र के जप, किसी देव, देवी या महात्मा के विग्रह या 
    सूर्य, अग्नि, दीपशिखा आदि को शरीर के किसी स्थानविशेष जेसे 
    ्ह्रदय, मूर्घा, तिल अर्थात दोनों आँखों के बीच के बिंदु, इनमें 
    से किसी जगह कल्पना में स्थिर करना, इस प्रकार के जो भी 
    उपाय किए जायँ वे सभी धारणा के अंतर्गत हैं। जेसा कि कुछ 
    उपायों को बतलाने के बाद पतंजलि ने यह लिख दिया है यथाभिमत 
    ध्यानाद्वा-जो वस्तु अपने को अच्छी लगे उसपर ही चित्त को एकाग्र 
    करने से काम चल सकता है। किसी पुराण में ऐसी कथा आई 
    है कि अपने गुरु की आज्ञा से किसी अशिक्षित व्यक्ति ने अपनी भैंस 
    के माध्यम से चित्त को एकाग्र करके समाधि प्राप्त की थी।</span></p>
  <p class="MsoNormal" style=""><span   style="font-size: 14pt; font-family: DV-TTSurekhEN;">धारणा की सबसे उत्तम पद्धति वह है जिसे पुराने शब्दों 
    में नादानुसंधान कहते हैं। कबीर और उनके परवर्ती संतों 
    ने इसे सुरत शब्द योग की संज्ञा दी है। जिस प्रकार चंचल 
    मृग वीणा के स्वरों से मुग्ध होकर चौकड़ी भरना भूल जाता 
    है, उसी प्रकार साधक का चित्त नाद के प्रभाव से चंचलता छोड़कर 
    स्थिर हो जाता है। वह नाद कौन सा है जिसमें चित्त की वृत्तियों 
    को लय करने का प्रयास किया जाता है और यह प्रयास कैसे 
    किया जाता है, ये बातें तो गुरुमुख से ही जानी जाती हैं। अंतर्नाद 
    के सूक्ष्मत्तम रूप को प्रवल, ओंकार, कहते हैं। प्रणव वस्तुत: अनुच्चार्य्य 
    है। उसका अनुभव किया जा सकता है, वाणी में व्यंजना नहीं, नादविंदूपनिषद् 
    के शब्दों में:</span></p>
  <p class="MsoNormal" style=""><span   style="font-size: 14pt; font-family: DV-TTSurekhEN;">ब्रह्म प्रणव संयानं, नादों ज्योतिर्मय: शिव:।</span></p>
  <p class="MsoNormal" style=""><span   style="font-size: 14pt; font-family: DV-TTSurekhEN;">स्वयमाविर्भवेदात्मा मेयापायेऽशुमानिव।।</span></p>
  <p class="MsoNormal" style=""><span   style="font-size: 14pt; font-family: DV-TTSurekhEN;">प्रणव के अनुसंधान से, ज्योतिर्मय और कल्याणकारी 
    नाद उदित होता है। फिर आत्मा स्वयं उसी प्रकार प्रकट होता 
    है, जेसे कि बादल के हटने पर चंद्रमा प्रकट होता है। आदि 
    शब्द आंकार को परमात्मा का प्रतीक कहा जाता है। योगियों 
    में सर्वत्र ही इसकी महिमा गाई गई है। बाइबिल के 
    उस खंड में, जिसे सेंट जान्स गास्पेल कहते हैं, पहला ही वाक्य 
    इस प्रकार हैं, आरंभ में शब्द था। वह शब्द परमात्मा के साथ 
    था। वह शब्द परमात्मा था। सूफी संत कहते हैं हैफ़ दर बंदे 
    जिस्म दरमानी, न शुनवी सौते पाके रहमानी दु:ख की बात 
    है कि तू शरीर के बंधन में पड़ा रहता है और पवित्र दिव्य 
    नाद को नहीं सुनता।</span></p>
  <p class="MsoNormal" style=""><span   style="font-size: 14pt; font-family: DV-TTSurekhEN;">चित्त की एकाग्रता ज्यों ज्यों बढ़ती है त्यों त्यों साधकर 
    को अनेक प्रकार के अनुभव होते हैं। मनुष्य अपनी इंद्रियों 
    की शक्ति से परिचित नहीं है। उनसे न तो काम लेता है और 
    न लेना चाहता है। यह बात सुनने में आश्चर्य की प्रतीत होती 
    है, पर सच है। मान लीजिए, हमारी चक्षु या श्रोत्र इंद्रिया की 
    शक्ति</span></p>
  <p class="MsoNormal" style=""><span   style="font-size: 14pt; font-family: DV-TTSurekhEN;">कत आज से कई गुना बढ़ जाय। तब न जाने ऐसी कितनी 
    वस्तुएँ दृष्टिगोचर होने लगेंगी जिनको देखकर हम काँप उठेंगे। 
    एक दूसरे के भीतर की रासायनिक क्रिया यदि एक बार देख पड़ 
    जाय तो अपने प्रिय से प्रिय व्यक्ति की ओर से घृणा हो जायगी। 
    हमारे परम मित्र पास की कोठरी में बैठे हमारे संबंध में 
    क्या कहते हैं, यदि यह बात सुनने में आ जाय तो जीना दूभर 
    हो जाय। हम कुछ वासनाओं के पुतले हैं। अपनी इंद्रयों से 
    वहीं तक काम लेते हैं जहाँ तक वासनाओं की तृप्ति हो। इसलिये 
    इंद्रियों की शक्ति प्रसुप्त रहती है परंतु जब योगाभ्यास के 
    द्वारा वासनाओं का न्यूनाधिक शमन होता है तब इंद्रियाँ निर्बाध 
    रूप से काम कर सकती हैं और हमको जगत् के स्वरूप के वास्तविक 
    रूप का कुछ परिचय दिलाती हैं। इस विश्व में स्पर्श, रूप, रस 
    और गंध का अपार भंडार भरा पड़ा है जिसकी सत्ता का हमको 
    अनुभव नहीं हैं। अंर्तर्मुख होने पर बिना हमारे प्रयास के ही 
    इंद्रियाँ इस भंडार का द्वार हमारे सामने खोल देती हैं। 
    सुषुम्ना में नाड़ियों की कई ग्रंथियाँ हैं, जिनमें कई जगहों 
    से आई हुई नाड़ियाँ मिलती हैं। इन स्थानों को चक्र कहते 
    हैं। इनमें से विशेष रूप से छह चक्रों का चर्चा योग के ग्रंथों 
    में आता है। सबसे नीचे मुलाधार है जो प्राय: उस जगह पर 
    है जहाँ सुषुम्ना का आरंभ होता है। और सबसे ऊपर आज्ञा 
    चक्र है जो तिल के स्थान पर है। इसे तृतीय नेत्र भी कहते 
    हैं। थोड़ा और ऊपर चलकर सुषुम्ना मस्तिष्क के नाड़िसंस्थान 
    से मिल जाती है। मस्तिष्क के उस सबसे ऊपर के स्थान पर 
    जिसे शरीर विज्ञान में सेरेब्रम कहते हैं, सहस्रारचक्र है। जैसा 
    कि एक महात्मा ने कहा है:</span></p>
  <p class="MsoNormal" style=""><span   style="font-size: 14pt; font-family: DV-TTSurekhEN;">मूलमंत्र करबंद विचारी सात चक्र नव शोधै नारी।।</span></p>
  <p class="MsoNormal" style=""><span   style="font-size: 14pt; font-family: DV-TTSurekhEN;">योगी के प्रारंभिक अनुभवों में से कुछ की ओर ऊपर 
    संकेत किया गया है। ऐसे कुछ अनुभवों का उल्लेख श्वेताश्वर 
    उपनिषद् में भी किया गया है। वहाँ उन्होंने कहा है कि अनल, 
    अनिल, सूर्य, चंद्र, खद्योत, धूम, स्फुलिंग, तारे अभिव्यक्तिकरानि 
    योगे हैं<span   style="">श् </span>यह सब योग में अभिव्यक्त 
    करानेवाले चिह्न हैं अर्थात् इनके द्वारा योगी को यह विश्वास 
    हो सकता है कि मैं ठीक मार्ग पर चल रहा हूँ। इसके ऊपर 
    समाधि तक पहुँचते पहुँचते योगी को जो अनुभव होते हैं 
    उनका वर्णन करना असंभव है। कारण यह है कि उनका वर्णन करने 
    के लिये साधारण मनुष्य को साधारण भाषा में कोई प्रतीक 
    या शब्द नहीं मिलता। अच्छे योगियों ने उनके वर्णन के संबंध 
    में कहा है कि यह काम वैसा ही है जैसे गूँगा गुड़ खाय। पूर्णांग 
    मनुष्य भी किसी वस्तु के स्वाद का शब्दों में वर्णन नहीं कर सकता, 
    फिर गूँगा बेचारा तो असमर्थ है ही। गुड़ के स्वाद का कुछ 
    परिचय फलों के स्वाद से या किसी अन्य मीठी चीज़ के सादृश्य 
    के आधार पर दिया भी जा सकता है, पर जैसा अनुभव हमको 
    साधारणत: होता ही नहीं, वह तो सचमुच वाणी के परे हैं।</span></p>
  <p class="MsoNormal" style=""><span   style="font-size: 14pt; font-family: DV-TTSurekhEN;">समाधि की सर्वोच्च भूमिका के कुछ नीचे तक अस्मिता 
    रह जाती है। अपनी पृथक सत्ता अहम्<br>
    अस्मि </span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">= </span><span   style="font-size: 14pt; font-family: DV-TTSurekhEN;">मैं हूँ </span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">= </span><span   style="font-size: 14pt; font-family: DV-TTSurekhEN;">यह 
    प्रतीति रहती है। अहम् अस्मि </span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">= </span><span   style="font-size: 14pt; font-family: DV-TTSurekhEN;">मैं 
    हूँ की संतान अर्थात निरंतर इस भावना के कारण वहाँ तक 
    काल की सत्ता है। इसके बाद झीनी अविद्या मात्र रह जाती है। 
    उसके शय होने की अवस्था का नाम असंप्रज्ञात समाधि है जिसमें 
    अविद्या का भी क्षय हो जाता है और प्रधान से कल्पित संबंध का 
    विच्छेद हो जाता है। यह योग की पराकाष्ठा है। इसके आगे 
    फिर शास्त्रार्थ का द्वार खुल जाता है। सांख्य के आचार्य कहते 
    हैं कि जो योगी पुरुष यहाँ तक पहुँचा, उसके लिये फिर तो 
    प्रकृति का खेल बंद हो जाता है। दूसरे लोगों के लिये जारी 
    रहता है। वह इस बात को यों समझाते हैं। किसी जगह नृत्य 
    हो रहा है। कई व्यक्ति उसे देख रहे हैं। एक व्यक्ति उनमें ऐसा 
    भी है जिसको उस नृत्य में कोई अभिरुचि नहीं है। वह नर्तकी 
    की ओर से आँख फेर लेता है। उसके लिये नृत्य नहीं के बराबर 
    है। दूसरे के लिये वह रोचक है। उन्होंने कहा है कि उस अजा 
    के साथ अर्थात नित्या के साथ अज एकोऽनुशेते </span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">= 
    </span><span   style="font-size: 14pt; font-family: DV-TTSurekhEN;">एक 
    अज शयन करता है और जहात्येनाम् भुक्तभोगाम् तथान्य:-उसके 
    भोग से तृप्त होकर दूसरा त्याग देता है।</span></p>
  <p class="MsoNormal" style=""><span   style="font-size: 14pt; font-family: DV-TTSurekhEN;">अद्वैत वेदांत के आचार्य सांख्यसंमत पुरुषों की अनेकता 
    को स्वीकार नहीं करते। उनके अतिरिक्त और भी कई दार्श्निक 
    संप्रदाय हैं जिनके अपने अलग अलग सिद्धांत हैं। पहले कहा जा 
    चुका हैं कि इस शास्त्रार्थ में यहां पड़ने की आवश्यकता नहीं 
    हैं। जहां तक योग के व्यवहारिक रूप की बात है उसमें किसी 
    को विरोध नहीं है। वेदांत के आचार्य भी निर्दिध्यासन की उपयोगिता 
    को स्वीकार करते हैं और वेदांत दर्शन में व्यास ने भी असकृदभ्यासात् 
    ओर आसीन: संभवात् जैसे सूत्रों में इसका समर्थन किया है। 
    इतना ही हमारे लिये पर्याप्त है।</span></p>
  <p class="MsoNormal" style=""><span   style="font-size: 14pt; font-family: DV-TTSurekhEN;">साधारणत: योग को अष्टांग कहा जाता है परंतु यहाँ 
    अब तक आसन से लेकर समाधि तक छह अंगों का ही उल्लेख किया 
    गया है। शेष दो अंगों को इसलिये नहीं छोड़ा कि वे अनावश्यक 
    हैं वरन् इसलिए कि वह योगी ही नहीं प्रत्युत मनुष्य मात्र 
    के लिए परम उपयोगी हैं। उनमें प्रथम स्थान यम का है। इनके 
    संबंध में कहा गया है कि यह देश काल, समय से अनवच्छिन्न 
    ओर सार्वभौम महाब्रत हैं अर्थात् प्रत्येक मनुष्य को प्रत्येक 
    स्थान पर प्रत्येक समय और प्रत्येक अवस्था में प्रत्येक व्यक्ति के 
    साथ इनका पालन करना चाहिए। दूसरा अंग नियम कहलाता 
    है। जो लोग ईश्वर की सत्ता को स्वीकार नहीं करते उनके 
    लिये ईश्वर पर निष्ठा रखने का कोई और नहीं है। परंतु 
    वह लोग भी प्राय: किसी न किसी ऐसे व्यक्ति पर श्रद्धा रखते हैं 
    जो उनके लिये ईश्वर तुल्य है। बौद्ध को बुद्धदेव के प्रति 
    जो निष्ठा है वह उससे कम नहीं है जो किसी भी ईश्वरवादी 
    को ईश्वर पर होती होगी। एक और बात है। किसी को ईश्वर 
    पर श्रद्धा हो या न हो, योग मार्ग के उपदेष्टा गुरु पर तो 
    अनन्य श्रद्धा होनी ही चाहिए। योगाभ्यासी के लिये गुरु का स्थान 
    किसी भी दृष्टि से ईश्वर से कम नहीं। ईश्वर हो या न हो 
    परंतु गुरु के होने पर तो कोई संदेह हो ही नहीं सकता। 
    एक साधक चरणादास जी की शिष्या सहजोबाई ने कहा है:</span></p>
  <p class="MsoNormal" style=""><span   style="font-size: 14pt; font-family: DV-TTSurekhEN;">गुरुचरनन पर तन-मन वारूँ, गुरु न तजूँ हरि को 
    तज डारूँ।</span></p>
  <p class="MsoNormal" style=""><span   style="font-size: 14pt; font-family: DV-TTSurekhEN;">आज कल यह बात सुनने में आती है कि परम पुरुषार्थ 
    प्राप्त करने के लिये ज्ञान पर्याप्त है। योग की आवश्यकता नहीं 
    है। जो लोग ऐसा कहते हैं, वह ज्ञान शब्द के अर्थ पर गंभीरता 
    से विचार नहीं करते। ज्ञान दो प्रकार का होता है-तज्ज्ञान और 
    तद्विषयक ज्ञान। दोनों में अंतर है। कोई व्यक्ति अपना सारा 
    जीवन रसायन आदि शास्त्रों के अध्ययन में बिताकर शक्कर के संबंध 
    में जानकारी प्राप्त कर सकता है। शक्कर के अणु में किन किन 
    रासायनिक तत्वों के कितने कितने परमाणु होते हैं</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">?</span><span   style="font-size: 14pt; font-family: DV-TTSurekhEN;"> शक्कर कैसे बनाई 
    जाती है</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">?</span><span   style="font-size: 14pt; font-family: DV-TTSurekhEN;"> उसपर कौन कौन सी रासानिक क्रिया 
    और प्रतिक्रियाएँ होती हैं</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">?</span><span   style="font-size: 14pt; font-family: DV-TTSurekhEN;"> इत्यादि। यह सब शक्कर 
    विषयक ज्ञान है। यह भी उपयोगी हो सकता है परंतु शक्कर 
    का वास्तविक ज्ञान तो उसी समय होता है जब एक चुटकी शक्कर 
    मुँह में रखी जाती है। यह शक्कर का तत्वज्ञान है। शास्त्रों के 
    अध्ययन से जो ज्ञान प्राप्त होता है वह सच्चा आध्यात्मिक ज्ञान 
    है और उसके प्रकाश में तद्विषयक ज्ञान भी पूरी तरह समझ में 
    आ सकता हैं। इसीलिये उपनिषद् के अनुसार जब यम ने नचिकेता 
    को अध्यात्म ज्ञान का उपदेश दिया तो उसके साथ में योगविधि 
    च कृत्स्नम् की भी दीक्षा दी, नहीं तो नचिकेता का बोध अधूरा 
    ही रह जाता। जो लोग भक्ति आदि की साधना रूप से प्रशंसा करते 
    हैं उनको<span   style="">श् </span>भी यह ध्यान में रखना 
    चाहिए कि यदि उनके मार्ग में वित्त को एकाग्र करने का कोई 
    उपाय है तो वह वस्तुत: योग की धारणा अंग के अंतर्गत है। 
    यह उनकी मर्जी है कि सनातन योग शब्द को छोड़कर नये शब्दों 
    का व्यवहार करते हैं।</span></p>
  <p class="MsoNormal" style=""><span   style="font-size: 14pt; font-family: DV-TTSurekhEN;">योग के अभ्यास से उस प्रकार की शक्तियों का उदय होता 
    है जिनको विभूति या सिद्धि कहते हैं। यदि पर्याप्त समय तक 
    अभ्यास करने के बाद भी किसी मनुष्य में ऐसी असाधारण शक्तियों 
    का आगम नहीं हुआ तो यह मानना चाहिए कि वह ठीक मार्ग पर 
    नहीं चल रहा है। परंतु सिद्धियों में कोई जादू की बात नहीं 
    है। इंद्रियों की शक्ति बहुत अधिक है परंतु साधारणत: हमको 
    उसका ज्ञान नहीं होता और न हम उससे काम लेते हैं। अभयासी 
    को उस शक्ति का परिचय मिलता है, उसको जगत् के स्वरूप के 
    संबंध में ऐसे अनुभव होते हैं जो दूसरों को प्राप्त नहीं हैं। 
    दूर की या छिपी हुई वस्तु को देख लेना, व्यवहृत बातों 
    को सुन लेना इत्यादि इंद्रियों की सहज शक्ति की सीमा के 
    भीतर की बाते हैं परंतु साधारण मनुष्य के लिये यह आश्चर्य<span   style="">श् 
    </span>का विषय हैं, इनकों सिद्धि कहा जायगा। इसी प्रकार 
    मनुष्य में और भी बहुत सी शक्तियाँ हें जो साधरण अवस्था में 
    प्रसुप्त रहती हैं। योग के अभयास से जाग उठती हैं। यदि हम 
    किसी सड़क पर कहीं जा रहे हो तो अपने लक्ष्य की ओर बढ़ते 
    हुए भी अनायास ही दाहिने बाएँ उपस्थित विषयों को देख लेंगे। 
    सच तो यह है कि जो कोई इन विषयों को देखने के लिये 
    रुकेगा वह गन्तव्य स्थान तक पहुँचेगा ही नहीं ओर बीच में 
    ही रह जायगा। इसीलिये कहा गया है कि जो कोई सिद्धियों 
    के लिये प्रयत्न करता है वह अपने को समाधि से वंचित करता 
    है। पतंजलि ने कहा है:</span></p>
  <p class="MsoNormal" style=""><span   style="font-size: 14pt; font-family: DV-TTSurekhEN;">ते समाधावुपसर्गाव्युत्थाने सिद्धय:</span></p>
  <p class="MsoNormal" style=""><span   style="font-size: 14pt; font-family: DV-TTSurekhEN;">अर्थात् ये विभूतियाँ समाधि में बाधक हैं परंतु समाधि 
    से उठने की अवस्था में सिद्धि कहलाती हैं। </span><span style="font-size: 14pt; font-family: Symbol;"><span padma_font_family_property="Symbol" style="">[</span></span><span   style="font-size: 14pt; font-family: DV-TTSurekhEN;">डा. 
    संपूर्णानंद</span><span style="font-size: 14pt; font-family: Symbol;"><span padma_font_family_property="Symbol" style="">]</span></span><span style="font-size: 14pt; font-family: DV-TTSurekhEN;"></span></p>
</div>
</body></html>