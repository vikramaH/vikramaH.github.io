<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >औरलेआँ</b> 
  फ्रांस का एक मुख्य 
  नगर है तथा 
  पेरिस से ७७ मील 
  दक्षिण-पश्चिम में 
  ल्वार नदी पर 
  बसा हुआ है। इसके 
  एक मील उत्तर फ्रांस 
  के मुख्य रेलमार्गों 
  का एक केंद्र ला ऑरे 
  है। यहाँ के उद्योग 
  धंधों में तंबाकू 
  तैयार करना, 
  कंबल बुनना, 
  कृषि संबंधी 
  तथा अन्य यंत्रों 
  और लोहे के 
  बर्तनों का निर्माण 
  तथा सुरक्षित 
  डिब्बों में बंद 
  फलों का काम 
  मुख्य हैं। यहाँ 
  मदिरा, ऊन, अनाज 
  तथा पशुपक्षियों 
  का वाणिज्य होता 
  है। 	(वि.चं.मि.)</font></p>
</body></html>