<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="4"><b  >गेल्युसक, जोजेफ लुइ</b></font><font    size="4">
 (१७७८-१८५० ई.) फ्रेंच भौतिक एवं रसायन शास्त्री। उसने हाइड्रोजन भरे 
गुब्बारे में बैठकर समुद्री धरातल से २१ हजार फुट ऊपर जाकर वायु की बनावट 
की जाँच के लिए उसे एकत्र किया और चुंबकीय शक्ति तथा वायु के तापमान और 
द्रवशीलता की भी जाँच की। उसकी सुविख्यात खोज थी कि गैसों की कुल आगत और 
उनके गैसीय उत्पादन का छोटी पूर्ण संख्या में </font><font padma_font_family_property="Times New Roman, Times, serif" face="Times New Roman, Times, serif" size="4">H<sub padma_font_family_property="Times New Roman, Times, serif">2</sub>O</font><font    size="4">
 के रूप में व्यक्त किया जा सकता है। यह गेल्युसक नियम के नाम से प्रसिद्ध 
है। पानी के इस नुस्खे का तात्पर्य यह है कि यदि दो भाग हाइड्रोजन को एक 
भाग आक्सिजन के साथ मिला दिया जाए तो पानी बन जायगा। </font></p>
<font  size="4"> 
<p  >उद्योग में प्रयोग 
  के निमित्त गंधक 
  के तेजाब तथा 
  आक्सालिक एसिड की 
  उत्पादन क्रिया 
  में सुधार किया। 
  पोटाश और 
  सोडा में क्षार 
  के अंश के जानने 
  का सरल उपाय 
  भी उसने प्रस्तुत 
  किया। १८३९ में उसे फ्रांस 
  का पियर बनाया 
  गया। उसे अन्य अनेक 
  समान प्राप्त हुए। 
  (परमेश्वरीलाल 
  गुप्त)</p>
</font><font size="2"></font>
</body></html>