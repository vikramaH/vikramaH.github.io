<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">रासायनिक उपकरण </span></b><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">Chemical 
    Apparatus</span><span   style="font-size: 14pt; font-family: DV-TTSurekhEN;">) किसी भी रासायनिक प्रयोगशाला में ठोस, 
    द्रव, या गैस अवस्था में अनेक प्रकार के पदार्थों के साथ प्रयोग 
    करने पड़ते हैं तथा विभिन्न प्रयोगों के साथ विशेष प्रकार 
    के उपकरणों को जुटाना पड़ता है। अत: उन साधारण उपकरणों 
    को, जिनसे अन्य अनेक प्रकार के जटिल उपकरण तैयार कर प्रयोग 
    किए जाते हैं, जान लेना नितांत आवश्यक है। उपकरणों का चुनना 
    इस बात पर भी निर्भर करता है कि क्रिया किस ताप पर होगी 
    और क्रियाशील पदार्थ संक्षारक (</span><span padma_font_family_property="Courier" style="font-size: 14pt; font-family: Courier;">corrosive</span><span   style="font-size: 14pt; font-family: DV-TTSurekhEN;">) 
    तो नहीं होंगे।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">रासायनिक 
    क्रियाएँ ठोस, द्रव, या गैस अवस्थावाले पदार्थों के साथ हो सकती 
    हैं। अत: विलयन, निस्यंदन, निष्कर्षण, अवक्षेपण, वाष्पीकरण, 
    संघनन, शोषण<span   style="">श् </span>आदि अनेक विधियों 
    के लिए विभिन्न प्रकार के उपकरण, जैसे वीकर, परखनली, कीप, 
    पंप, निस्यंदन फ्लास्क, जल ऊष्मक, वालू ऊष्मक, आंशिक आसवन 
    स्तंभ, फ्लास्क शोषक स्तंभ, गैसजनित्र, धावन बोतल, काग, रबर 
    तथ काँच की नली, तापमापी, मूषा, तोल बोतल, ब्यूरेट, पिपेट, 
    अंशांकित फ्लास्क आदि, प्रयुक्त होते हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">किसी 
    विशेष प्रकार का उपकरण तैयार करने के लिए विभिन्न उपकरणों 
    को शीशे तथा रबर, या प्लास्टिक की नलियों की सहायता से 
    जोड़ना पड़ता है। उनमें साधारण, या रबर के काग लगाने पड़ते 
    हैं। उन कागों में छेद करने पड़ते हैं, काँच की नलियों को 
    मोड़ना पड़ता है तथा उन्हें झुकाना, खींचना या किसी विशेष 
    अभीष्ट रूप में बनाना आवश्यक होता है। आजकल घर्षित काँच के 
    प्रामाणिक जोड़वाले उपकरण भी ऐसी नापों के मिलते हैं जो 
    इस प्रकार जुट जाते हैं कि उनमें जल, या हवा का पूर्ण रोधन 
    हो सके। अत: काग लगाने, या अन्य प्रकार से जोड़ने की आवश्यकता 
    नहीं होती। प्रयोग करते समय जोड़ों का सिलीकोन ग्रीज़ से 
    स्नेहन (</span><span padma_font_family_property="Courier" style="font-size: 14pt; font-family: Courier;">lubrication</span><span   style="font-size: 14pt; font-family: DV-TTSurekhEN;">) करना पड़ता है, जिससे 
    वे पूर्णरूपेण वायुरोधी हो जाएँ।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">प्रयोगशाला 
    की विधियों में समय-समय पर परिवर्तन होते रहे हैं, अत: 
    कम मात्रा में पदार्थ लेकर काम करने के लिए सूक्ष्म उपकरणों 
    का, जैसे सूक्ष्म बीकर, सूक्ष्म ब्यूरेट, सूक्ष्ममापी तुला आदि का 
    प्रयोग होने लगा है, जिनकी सहायता से हम कुछ मिलिग्राम 
    पदार्थ से अनेक क्रियाएँ कर सकते हैं। ऐसे अधिकांश उपकरण 
    अधिक मात्रा में पदार्थ लेकर काम में आनेवाले उपकरणों के लघु 
    रूप हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">इसके 
    अतिरिक्त प्रयोगशाला में कुछ भौतिक मापों का निकालना पड़ता 
    है, जिसके लिए तुला, तापमापी, बैरोमीटर, स्पेक्ट्रोमीटर, 
    पी.एच मापी, चालकतामापी, ध्रुवणमापी, विवर्तनमापी, श्यानतामापी 
    आदि अनेक विशेष उपकरणों की आवश्यकता होती है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">कुछ 
    साधारण उपकरणों का वर्णन तथा उनके उपयोग नीचे लिखे जाते 
    हैं। चित्रों के लिए देखें फलक।</span></p>
  <p class="MsoNormal" style=""> <b style=""><span style="font-size: 14pt; font-family: DV-TTSurekhEN;"><span   style="">१.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">����� </span></span></span></b> 
    <b style=""><span   style="font-size: 14pt; font-family: DV-TTSurekhEN;">बुन्सेन ज्वालक</span></b><span style="font-size: 14pt; font-family: DV-TTSurekhEN;"> 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> देखें, बुन्सेन 
    ज्वालका</span></p>
  <p class="MsoNormal" style=""> <b style=""><span style="font-size: 14pt; font-family: DV-TTSurekhEN;"><span   style="">२.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">����� </span></span></span></b> 
    <b style=""><span   style="font-size: 14pt; font-family: DV-TTSurekhEN;">ऊष्मक</span></b><span   style="font-size: 14pt; font-family: DV-TTSurekhEN;"> : (क) जल ऊष्मक 
    (</span><span padma_font_family_property="Courier" style="font-size: 14pt; font-family: Courier;">Water bath</span><span   style="font-size: 14pt; font-family: DV-TTSurekhEN;">) </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> इसमें जल भरा 
    रहता है और इसमें ऊपर के छल्लेदार ढक्कनों को कम 
    ज्यादा करके किसी भी आकार का बरतन इसपर रखकर गरम 
    किया जा सकता है। (ख) तैल ऊष्मक </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    इसमें जल के स्थान पर तैल, या पैराफीन रहता है। (ग) बालू 
    ऊष्मक </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    इसमें टीन के एक तबे के ऊपर बालू की एक समान तह फैला 
    दी जाती है। आजकल इन ऊष्मकों के अतिरिक्त (घ) वैद्युत जल 
    उष्मक, (ङ) हॉट प्लेट (गरम पट्टिका) तथा (च) गरम करनेवाले 
    मैंटेल भी प्रयोग किए जाते हैं।</span></p>
  <p class="MsoNormal" style=""> <b style=""><span style="font-size: 14pt; font-family: DV-TTSurekhEN;"><span   style="">३.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">����� </span></span></span></b> 
    <span   style="font-size: 14pt; font-family: DV-TTSurekhEN;">उपकरणों 
    को कसने, जुटाने या ऊपर नीचे हटाकर लगाने के लिए (क) 
    क्लैंप, (ख) बॉसहेड, या क्लैंप परिग्राही तथा (ग) क्लैंप रिंग (पकड़ 
    छल्ला) प्रयुक्त किए जाते हैं।</span></p>
  <p class="MsoNormal" style=""> <b style=""><span style="font-size: 14pt; font-family: DV-TTSurekhEN;"><span   style="">४.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">����� </span></span></span></b> 
    <span   style="font-size: 14pt; font-family: DV-TTSurekhEN;">रोधनी 
    :(क) दाबक रोधनी (</span><span padma_font_family_property="Courier" style="font-size: 14pt; font-family: Courier;">Pinch-cock</span><span   style="font-size: 14pt; font-family: DV-TTSurekhEN;">) </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> यह रबर की नली 
    को दबाने के काम आती है, (ख) पेंचदार रोधनी एक दूसरे 
    प्रकार का उपकरण, जिसमें पेंच से कसकर रबर को दबा सकते 
    हैं।</span></p>
  <p class="MsoNormal" style=""> <b style=""><span style="font-size: 14pt; font-family: DV-TTSurekhEN;"><span   style="">५.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">����� </span></span></span></b> 
    <b style=""><span   style="font-size: 14pt; font-family: DV-TTSurekhEN;">चम्मच </span></b><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">Spatula</span><span   style="font-size: 14pt; font-family: DV-TTSurekhEN;">) 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> यह कई प्रकार 
    के होते हैं तथा हाथ से बिना छुए पदार्थों को बोतलों से 
    निकालने, या किसी उपकरण में डालने के काम आते हैं। यह चीनी 
    मिट्टी, निकेल या जंगरोधी इस्पात के बने होते हैं।</span></p>
  <p class="MsoNormal" style=""> <b style=""><span style="font-size: 14pt; font-family: DV-TTSurekhEN;"><span   style="">६.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">����� </span></span></span></b> 
    <b style=""><span   style="font-size: 14pt; font-family: DV-TTSurekhEN;">परख नली</span></b><span style="font-size: 14pt; font-family: DV-TTSurekhEN;"> 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> परख नली को 
    पकड़ने की चुटकी, परख नली का स्टैंड तथा क्वथन नली (यह 
    परख नली से बड़ी, पर उसी प्रकार की होती है)।</span></p>
  <p class="MsoNormal" style=""> <b style=""><span style="font-size: 14pt; font-family: DV-TTSurekhEN;"><span   style="">७.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">����� </span></span></span></b> 
    <b style=""><span   style="font-size: 14pt; font-family: DV-TTSurekhEN;">जलधार चूषण पंप</span></b><span style="font-size: 14pt; font-family: DV-TTSurekhEN;"> 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> इस पंप का 
    प्रयोग (क) निस्यंदन फ्लास्क तथा (ख) बुकनर कीप, या (ग) गूच 
    मूषा, या (घ) विट प्लेट के साथ किया जाता है। चूषण पंप की 
    सहायता से दाब कम हो जाने पर छानन क्रिया तीव्र गति से 
    होती है।</span></p>
  <p class="MsoNormal" style=""> <b style=""><span style="font-size: 14pt; font-family: DV-TTSurekhEN;"><span   style="">८.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">����� </span></span></span></b> 
    <b style=""><span   style="font-size: 14pt; font-family: DV-TTSurekhEN;">बीकर</span></b><span style="font-size: 14pt; font-family: DV-TTSurekhEN;"> </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> यह विभिन्न परिमाप, 
    ५०० मिली., २५० मिली., १५० मिली., १०० मिली., आदि के होते हैं।</span></p>
  <p class="MsoNormal" style=""> <b style=""><span style="font-size: 14pt; font-family: DV-TTSurekhEN;"><span   style="">९.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">����� </span></span></span></b> 
    <b style=""><span   style="font-size: 14pt; font-family: DV-TTSurekhEN;">धावन बोतल</span></b><span style="font-size: 14pt; font-family: DV-TTSurekhEN;"> 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> यह जल की पतली 
    धार को, जिसको किसी विशेष स्थान पर केंद्रित किया जा सकता 
    है, प्राप्त करने के काम आती है।</span></p>
  <p class="MsoNormal" style=""> <b style=""><span style="font-size: 14pt; font-family: DV-TTSurekhEN;"><span   style="">१०.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">� </span></span></span></b> <b style=""><span   style="font-size: 14pt; font-family: DV-TTSurekhEN;">पोर्सिलीन की प्याली</span></b><span style="font-size: 14pt; font-family: DV-TTSurekhEN;"> 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> यह विलयनों 
    की वाष्पन के काम आती है।</span></p>
  <p class="MsoNormal" style=""> <b style=""><span style="font-size: 14pt; font-family: DV-TTSurekhEN;"><span   style="">११.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">� </span></span></span></b> <b style=""><span   style="font-size: 14pt; font-family: DV-TTSurekhEN;">(क) वाच ग्लास तथा (ख) क्लॉक ग्लास</span></b><span style="font-size: 14pt; font-family: DV-TTSurekhEN;"> 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> यह बीकर में 
    रखे पदार्थों को ढँकने, या इनमें कुछ पदार्थों के रखने, 
    के काम आते हैं।</span></p>
  <p class="MsoNormal" style=""> <b style=""><span style="font-size: 14pt; font-family: DV-TTSurekhEN;"><span   style="">१२.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">� </span></span></span></b> <b style=""><span   style="font-size: 14pt; font-family: DV-TTSurekhEN;">गैस शोषण बोतल तथा शोषण स्तंभ</span></b><span style="font-size: 14pt; font-family: DV-TTSurekhEN;"> 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> इनमें विभिन्न 
    द्रव, या ठोस पदार्थ रखे जाते हैं, जिससे इनमें से प्रवाहित 
    होनेवाली गैसों के वे अवयव जो अशुद्धि के रूप में उनमें है 
    उस बोतल में रखे पदार्थों में शोषित हो जाएँ।</span></p>
  <p class="MsoNormal" style=""> <b style=""><span style="font-size: 14pt; font-family: DV-TTSurekhEN;"><span   style="">१३.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">� </span></span></span></b> <b style=""><span   style="font-size: 14pt; font-family: DV-TTSurekhEN;">पृथक्कारी कीप</span></b><span style="font-size: 14pt; font-family: DV-TTSurekhEN;"> 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> यह दो आकार 
    की होती है : (क) एक गोलाकार तथा (ख) दूसरी नाशपाती के 
    आकार की (</span><span padma_font_family_property="Courier" style="font-size: 14pt; font-family: Courier;">pear shaped</span><span   style="font-size: 14pt; font-family: DV-TTSurekhEN;">)। इसकी सहायता से 
    दो अमिश्रणीय द्रव पृथक किए जा सकते हैं।</span></p>
  <p class="MsoNormal" style=""> <b style=""><span style="font-size: 14pt; font-family: DV-TTSurekhEN;"><span   style="">१४.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">� </span></span></span></b> <b style=""><span   style="font-size: 14pt; font-family: DV-TTSurekhEN;">शोषित्र</span></b><span style="font-size: 14pt; font-family: DV-TTSurekhEN;"> </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> ये नमी की उपस्थिति 
    में पदार्थों को सुखाने, या ठंडा करने के काम आते हैं। इनके 
    पेंदे में सांद्र सल्फ्यूरिक अम्ल, चूना, या अनार्द्र कैल्सियम क्लोराइड 
    रखा रहता है। हवा की अनुपस्थिति में सुखाने के लिए निर्वात 
    शोषित्र का उपयोग करते हैं। चूषण पंप की सहायता से इसकी 
    हवा निकाली जा सकती है।</span></p>
  <p class="MsoNormal" style=""> <b style=""><span style="font-size: 14pt; font-family: DV-TTSurekhEN;"><span   style="">१५.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">� </span></span></span></b> <b style=""><span   style="font-size: 14pt; font-family: DV-TTSurekhEN;">खरल मूसली</span></b><span style="font-size: 14pt; font-family: DV-TTSurekhEN;"> 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> यह चीनी मिट्टी, 
    या लोहे की होती है और पदार्थों को महीन पीसने के काम 
    आती है।</span></p>
  <p class="MsoNormal" style=""> <b style=""><span style="font-size: 14pt; font-family: DV-TTSurekhEN;"><span   style="">१६.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">� </span></span></span></b> <b style=""><span   style="font-size: 14pt; font-family: DV-TTSurekhEN;">चूषित्र बोतल </span></b><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">Aspirator 
    bottle</span><span   style="font-size: 14pt; font-family: DV-TTSurekhEN;">) </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    इसमें से क्रमश: बूँद बूँद जल गिरने से हवा खिंचकर नली 
    से होकर आती है। इसे अन्य उपकरण के साथ जोड़ा जा सकता 
    है।</span></p>
  <p class="MsoNormal" style=""> <b style=""><span style="font-size: 14pt; font-family: DV-TTSurekhEN;"><span   style="">१७.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">� </span></span></span></b> <b style=""><span   style="font-size: 14pt; font-family: DV-TTSurekhEN;">रोधनी </span></b><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">Stopcock</span><span   style="font-size: 14pt; font-family: DV-TTSurekhEN;">) 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> यह कई प्रकार 
    की होती है : द्विमार्गी (</span><span padma_font_family_property="Courier" style="font-size: 14pt; font-family: Courier;">two way</span><span   style="font-size: 14pt; font-family: DV-TTSurekhEN;">), 
    त्रिमार्गी (</span><span padma_font_family_property="Courier" style="font-size: 14pt; font-family: Courier;">Three way</span><span   style="font-size: 14pt; font-family: DV-TTSurekhEN;">) आदि। उपकरण के एक 
    भाग से दूसरे भाग की ओर किसी द्रव, या गैस के बहाव का 
    नियंत्रण करने के काम आती हैं।</span></p>
  <p class="MsoNormal" style=""> <b style=""><span style="font-size: 14pt; font-family: DV-TTSurekhEN;"><span   style="">१८.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">� </span></span></span></b> <b style=""><span   style="font-size: 14pt; font-family: DV-TTSurekhEN;">ब्यूरेट, पिपेट, व्यूरेट आधार, पिपेट 
    आधार</span></b><span style="font-size: 14pt; font-family: DV-TTSurekhEN;"> </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    ये द्रवों के आयतन संबंधी मापन में काम आते हैं। स्वचालित 
    ब्यूरेट में द्रवों को बार बार भरना नहीं पड़ता। यह काम रबर 
    की गोलाकार थैली को दबाने से किया जा सकता है।</span></p>
  <p class="MsoNormal" style=""> <b style=""><span style="font-size: 14pt; font-family: DV-TTSurekhEN;"><span   style="">१९.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">� </span></span></span></b> <b style=""><span   style="font-size: 14pt; font-family: DV-TTSurekhEN;">मूषा </span></b><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">Crucible</span><span   style="font-size: 14pt; font-family: DV-TTSurekhEN;">) 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> यह चीनी मिट्टी, 
    क्वार्ट्ज़, या प्लेटिनम की बनी होती है। भारात्मक परिमापन 
    प्रयोगों में इनका उपयोग होता है। चीनी मिट्टी का त्रिकोण 
    (</span><span padma_font_family_property="Courier" style="font-size: 14pt; font-family: Courier;">clay pipe triangle</span><span   style="font-size: 14pt; font-family: DV-TTSurekhEN;">) मूषा को तिपाई 
    पर रखने के काम आता है।</span></p>
  <p class="MsoNormal" style=""> <b style=""><span style="font-size: 14pt; font-family: DV-TTSurekhEN;"><span   style="">२०.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">� </span></span></span></b> <b style=""><span   style="font-size: 14pt; font-family: DV-TTSurekhEN;">तोलन बोतल, तोलन नली</span></b><span style="font-size: 14pt; font-family: DV-TTSurekhEN;"> 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> पदार्थों को इनमें 
    रखकर तौला जा सकता है।</span></p>
  <p class="MsoNormal" style=""> <b style=""><span style="font-size: 14pt; font-family: DV-TTSurekhEN;"><span   style="">२१.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">� </span></span></span></b> <b style=""><span   style="font-size: 14pt; font-family: DV-TTSurekhEN;">(क) मापक सिलिंडर</span></b><span style="font-size: 14pt; font-family: DV-TTSurekhEN;"> 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> ये द्रवों के नापने 
    के काम में आते हैं।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">(ख) मापक फ्लास्क</span></b><span style="font-size: 14pt; font-family: DV-TTSurekhEN;"> 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> ये पदार्थों के 
    प्रमाणिक विलयन बनाने के काम में आते हैं।</span></p>
  <p class="MsoNormal" style=""> <b style=""><span style="font-size: 14pt; font-family: DV-TTSurekhEN;"><span   style="">२२.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">� </span></span></span></b> <b style=""><span   style="font-size: 14pt; font-family: DV-TTSurekhEN;">फुँकनी </span></b><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">Blow-pipe</span><span   style="font-size: 14pt; font-family: DV-TTSurekhEN;">) 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> यह ज्वाला की 
    महीन धार को किसी पदार्थ के ऊपर केंद्रित करने के लिए 
    प्रयुक्त होती है।</span></p>
  <p class="MsoNormal" style=""> <b style=""><span style="font-size: 14pt; font-family: DV-TTSurekhEN;"><span   style="">२३.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">� </span></span></span></b> <b style=""><span   style="font-size: 14pt; font-family: DV-TTSurekhEN;">संदशिका </span></b><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">Tongs</span><span   style="font-size: 14pt; font-family: DV-TTSurekhEN;">) 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> यह मूषा, या 
    अन्य उपकरण, या वस्तुओं को पकड़ने, या पकड़कर गरम करने 
    के काम आती है।</span></p>
  <p class="MsoNormal" style=""> <b style=""><span style="font-size: 14pt; font-family: DV-TTSurekhEN;"><span   style="">२४.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">� </span></span></span></b> <b style=""><span   style="font-size: 14pt; font-family: DV-TTSurekhEN;">जल, या वायु भट्ठी </span></b><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">Water 
    or air oven</span><span   style="font-size: 14pt; font-family: DV-TTSurekhEN;">) </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    ये पदार्थों को सुखाने के काम आती हैं। विद्युत् द्वारा गरम होनेवाली 
    भट्ठी भी काम में आती है।</span></p>
  <p class="MsoNormal" style=""> <b style=""><span style="font-size: 14pt; font-family: DV-TTSurekhEN;"><span   style="">२५.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">� </span></span></span></b> <b style=""><span   style="font-size: 14pt; font-family: DV-TTSurekhEN;">किप का गैस जनित्र </span></b><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">Kip's 
    gas generator</span><span   style="font-size: 14pt; font-family: DV-TTSurekhEN;">) </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    यह प्रयोगशाला में हाइड्रोजन सल्फाइड, या कार्बन डाइऑक्साइड 
    गैस बनाने के काम आता है।</span></p>
  <p class="MsoNormal" style=""> <b style=""><span style="font-size: 14pt; font-family: DV-TTSurekhEN;"><span   style="">२६.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">� </span></span></span></b> <b style=""><span   style="font-size: 14pt; font-family: DV-TTSurekhEN;">आशुलग </span></b><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">Quick 
    fit</span><span   style="font-size: 14pt; font-family: DV-TTSurekhEN;">)<b   style=""> उपकरण</b> </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> यह प्रामाणिक 
    जोड़ों के होते हैं और एक दूसरे में फिट हो जाते हैं। इनके 
    प्रयोग से काग आदि लगाने या छेद करने की परेशानी से बच 
    जाते है।</span></p>
  <p class="MsoNormal" style=""> <b style=""><span style="font-size: 14pt; font-family: DV-TTSurekhEN;"><span   style="">२७.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">� </span></span></span></b> <b style=""><span   style="font-size: 14pt; font-family: DV-TTSurekhEN;">सूक्ष्म उपकरण</span></b><span style="font-size: 14pt; font-family: DV-TTSurekhEN;"> 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> यह उपकरण बहुत 
    ही कम मात्रा में प्राप्त पदार्थों के शुद्धीकरण, विश्लेषण आदि में 
    काम आते हैं।</span></p>
  <p class="MsoNormal" style=""> <b style=""><span style="font-size: 14pt; font-family: DV-TTSurekhEN;"><span   style="">२८.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">� </span></span></span></b> <b style=""><span   style="font-size: 14pt; font-family: DV-TTSurekhEN;">कुछ विशिष्ट उपकरण</span></b><span style="font-size: 14pt; font-family: DV-TTSurekhEN;"> 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> कुछ विशेष प्रकार 
    की क्रियाओं के लिए विभिन्न उपकरण जुटाने पड़ते हैं।<span   style="">   </span>(रामदास तिवारी)</span></p>
</div>
</body></html>