<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >कांपटी 
  </b>महाराष्ट्र में 
  नागपुर जिले 
  का एक नगर है 
  जो नागपुर 
  नगर से उत्तर-पूर्व 
  १० मील की दूरी 
  पर कनहन नदी 
  के दाहिने किनारे, 
  २१रू १३व् उ.अ. और ७९रू १२व् पू.दे. 
  पर दक्षिण-पूर्व-रेलमार्ग 
  पर स्थित है। इस 
  नगर की स्थापना 
  एक सैनिक छावनी 
  के रूप में १८२१ ई. में 
  हुई थी। यह काली 
  मिट्टी के उपजाऊ 
  मैदानी क्षेत्र 
  में स्थित है। इस 
  नगर का उच्चतम 
  स्थान समुद्रतल 
  से ९९६ फुट की ऊँचाई 
  पर है। उत्तर के 
  सतपुड़ा प्रदेश 
  से नागपुर को 
  आनेवाली व्यापारिक 
  सामग्री के लिए 
  कांपटी नगर 
  अपनी अनुकूल स्थिति 
  के कारण वितरक 
  केंद्र रहा है। परंतु 
  रेलमार्गों के 
  विस्तार और 
  सैनिक केंद्र के 
  महत्व में न्यूनता 
  आ जाने के कारण 
  इसका पूर्वकालीन 
  व्यापारिक महत्व 
  बहुत कम रह गया 
  है। नगर में रुई 
  से बिनौला निकालनेवाली 
  कई मिलें हैं।	(कृ.प्र.सिं.)</font></p>
</body></html>