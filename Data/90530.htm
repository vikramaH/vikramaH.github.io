<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 14pt; font-family: DV-TTSurekhEN;">मैना </span></b><span   style="font-size: 14pt; font-family: DV-TTSurekhEN;">(</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Myna</span><span   style="font-size: 14pt; font-family: DV-TTSurekhEN;">) 
    शाखाशयी गण के स्टनींडी (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Sturnide</span><span   style="font-size: 14pt; font-family: DV-TTSurekhEN;">) 
    कुल का पक्षी है, जो कत्थर्स, भूरा, सिलेटी, या चितला होता 
    है। यह पहाड़ी मैनाओं से भिन्न पक्षी है, जो जगलों की अपेक्षा 
    बस्ती के बागों और जलाशयों के किनारे रहना अधिक पसंद 
    करता है। यह सर्वभक्षी पक्षी है, जो कद में फाखता के बराबर 
    होता है। कुछ मैना पक्षी अपनी मीठी बोली के लिय प्रसिद्ध हैं। 
    निम्नलिखित पाँच मैना बहुत प्रसिद्ध हैं:</span></p>
  <p class="MsoNormal" style=""> <span   style="font-size: 14pt; font-family: DV-TTSurekhEN;">१.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">����� </span></span> 
    <span   style="font-size: 14pt; font-family: DV-TTSurekhEN;">तैलियर, 
    या स्टालिंग (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Starling</span><span   style="font-size: 14pt; font-family: DV-TTSurekhEN;">)- इसे अपनी मीठी 
    बोली के कारण अंग्रेजी साहित्य में वही स्थान प्राप्त है, जो हमारे 
    यहाँ पहाड़ी मैना की है।</span></p>
  <p class="MsoNormal" style=""> <span   style="font-size: 14pt; font-family: DV-TTSurekhEN;">२.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">����� </span></span> 
    <span   style="font-size: 14pt; font-family: DV-TTSurekhEN;">किलहँटा, 
    या देशी मैना (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Common myna</span><span   style="font-size: 14pt; font-family: DV-TTSurekhEN;">)- बस्ती बाग में हनेवाला 
    यह बहुत प्रसिद्ध पक्षी है।</span></p>
  <p class="MsoNormal" style=""> <span   style="font-size: 14pt; font-family: DV-TTSurekhEN;">३.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">����� </span></span> 
    <span   style="font-size: 14pt; font-family: DV-TTSurekhEN;">चुहों, 
    या हरिया मैना (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Bank Myna</span><span   style="font-size: 14pt; font-family: DV-TTSurekhEN;">)- यह जलाशयों और 
    गया बैलों के आस-पास रहनेवाला पक्षी है।</span></p>
  <p class="MsoNormal" style=""> <span   style="font-size: 14pt; font-family: DV-TTSurekhEN;">४.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">����� </span></span> 
    <span   style="font-size: 14pt; font-family: DV-TTSurekhEN;">अबलखा 
    मैना-काली और सफेद पोशाकवाला पक्षी है।</span></p>
  <p class="MsoNormal" style=""> <span   style="font-size: 14pt; font-family: DV-TTSurekhEN;">५.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">����� </span></span> 
    <span   style="font-size: 14pt; font-family: DV-TTSurekhEN;">पवई 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Black-head Myna</span><span   style="font-size: 14pt; font-family: DV-TTSurekhEN;">)-यह बहुत मीठी बोली बोलनेवाला 
    पक्षी है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">पहाड़ी मैना, सारिका (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">The Grackle</span><span   style="font-size: 14pt; font-family: DV-TTSurekhEN;">)- 
    यह शाखाशायी गण के ग्रेकुलिडी (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Graculidae</span><span   style="font-size: 14pt; font-family: DV-TTSurekhEN;">) 
    कुल का प्रसिद्ध पक्षी है, जो अपनी मीठी बोली के कारण शैकीनों 
    द्वारा पिंजड़ों में पाला जाता है। अंग्रेजी साहित्य में स्टालिंग को 
    जो स्थान प्राप्त है, वही इस मैंना को हमारे साहित्य में मिला 
    हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">यह गिरोह में रहनेवाला पक्षी है, जो हमारा देश 
    छोड़कर कहीं बाहर नहीं जाता। इसकी कई जातियाँ भ्भारत 
    में पाई जाती हैं, जिनमें थोड़ा ही भेद रहता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">इसका सारा शरीर चमकीला काला रहता है, जिसमें 
    बैंगनी और हरी झलक रहती है। डैने पर एक सफेद चिता रहता 
    है और आँखों के पीछे से गुद्दी तक फीते की तरह पीली खाल 
    बढती रहती है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">इसका मुख्या भोजन तो फल फूल और कीड़े मकोड़े 
    हैं, लेकिन यह फूलों का रस भी खूब पीती है। मादा फरवरी 
    से मई के बीच में दो-तीन नीली छौंह हरे रंग के अंडे देती 
    है। </span><span style="font-size: 14pt; font-family: Symbol;"><span padma_font_family_property="Symbol" style="">[<font   >सुरेश 
    सिंह कुँअर</font></span></span><span style="font-size: 14pt; font-family: Symbol;"><span padma_font_family_property="Symbol" style="">]</span></span></p>
</div>
</body></html>