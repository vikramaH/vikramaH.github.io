<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">शंघाई</span></b><span   style="font-size: 14pt; font-family: DV-TTSurekhEN;"> स्थिति : ३१</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> २०</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> उ. अ. एवं १२१</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> ३०</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> पू. दे.। यह चीन 
    का बड़ा नगर और बंदरगाह है, जो यांग्त्सीक्यांग नदी के मुहाने 
    के समीप एक ज्वारयुक्त कटान पर टाईहू झील से निकलनेवाली 
    एक छोटी नदी, वांगपू पर, यांग्त्सीक्यांग के मुहाने से २२ किमी. 
    दक्षिण की ओर, समुद्रतट से ७२ किमी. भीतर की ओर स्थित है। 
    चीन के तट के मध्य में स्थित होने के कारण इसकी स्थिति 
    अधिक महत्वपूर्ण है। इसका पोताश्रय कम गहरा है, जिससे 
    बड़े बड़े जलयानों को तट से दूर लंगर डालना पड़ता है। 
    बंदरगाह की पृष्ठभमि उपजाऊ एवं धनी आबाद है, जिसके 
    कारण शंघाई चीन का मुख्य रूप से व्यापारिक एवं वाणिज्य 
    नगर बन गया है। चीन के ६७</span><span padma_font_family_property="Courier" style="font-size: 14pt; font-family: Courier;">% </span><span   style="font-size: 14pt; font-family: DV-TTSurekhEN;">रेशम, 
    ५०</span><span padma_font_family_property="Courier" style="font-size: 14pt; font-family: Courier;">%</span><span   style="font-size: 14pt; font-family: DV-TTSurekhEN;"> चाय, कपास एवं अंडों के पाउडर, चमड़े आदि 
    का निर्यात यहीं से होता है। यहाँ से तंबाकू, तेल, आदि का 
    आयात होता है। यहाँ से रेशमी एवं सूती कपड़े, रसायनक, 
    लोहा एवं इस्पात साबुन, ग्रामोफोन, सीमेंट, कागज आदि के 
    उद्योग भी हैं। इसे चीन का मैंचेस्टर भी कहते हैं। इस नगर 
    की जनसंख्या ६९,००,००० (१९६३) है।<span   style="">   
    </span>(मुरारी लाल शर्मा)</span></p>
</div>
</body></html>