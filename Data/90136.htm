<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 14pt; font-family: DV-TTSurekhEN;">मनसूर, अल हल्लाज</span></b><span   style="font-size: 14pt; font-family: DV-TTSurekhEN;"> 
    आपका जन्म बैज़ा के निकट तूर (फारस) में ८५८ ई</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">o</span><span   style="font-size: 14pt; font-family: DV-TTSurekhEN;"> 
    में हुआ। आपने फारस और मध्य एशिया के अनेक भागों तथा भारत 
    की भी यात्रा की। सूफ़ी मत के अनलहक (अहं ब्रह्मास्मि) का प्रतिपादन 
    कर, आपने उसे अद्वैत पर आधारित कर दिया। आप हुलूल अथवा 
    प्रियतम में तल्लीन हो जाने के समर्थक थे। सर्वत्र प्रेम के सिद्धांत 
    में मस्त आप इबलीस (शैतान) को भी ईश्वर का सच्चा भक्त 
    मानते थे। समकालीन आलिमों एवं राजनीतिज्ञों ने आपके मुक्त 
    मानव भाव का घोर विरोध कर २६ मार्च, ९२२ ई</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">o</span><span   style="font-size: 14pt; font-family: DV-TTSurekhEN;"> 
    को निर्दयतापूर्वक बगदाद में आठ वर्ष बंदीगृह में रखने 
    के उपरांत आपकी हत्या करा दी। किंतु साधारणत: मुसलमान 
    मानवता के इस पोषक को शहीद मानते हैं। आपकी रचनाओं 
    में से किताब-अल-तवासीन को लुई मसीनियों ने पेरिस से 
    १९१३ ई</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">o </span><span   style="font-size: 14pt; font-family: DV-TTSurekhEN;">में प्रकाशित कराया। आपके अन्य फुटकर 
    लेख और शेर बड़े प्रसिद्ध हैं। </span></p>
  <p class="MsoNormal"><span   style="font-size: 14pt; font-family: DV-TTSurekhEN;">सं</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">o</span><span   style="font-size: 14pt; font-family: DV-TTSurekhEN;"> 
    ग्रं</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">o</span><span   style="font-size: 14pt; font-family: DV-TTSurekhEN;">--ब्राउन, ई</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">o</span><span   style="font-size: 14pt; font-family: DV-TTSurekhEN;"> 
    जी</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">o</span><span   style="font-size: 14pt; font-family: DV-TTSurekhEN;"> : लिट्रेरी हिस्ट्री ऑव पर्शिया, खंड १, कैंब्रिज, 
    १९६४। </span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">[</span><span   style="font-size: 14pt; font-family: DV-TTSurekhEN;"> सैयद 
    अतहर अब्बास 
    रिजवी</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">]<span padma_font_family_property="DV1-TTSurekh" style="">  </span></span></p>
</div>
</body></html>