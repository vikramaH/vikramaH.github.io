<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >कटिहार</b> 
  बिहार प्रांत 
  के पूर्वोत्तर 
  भाग में पूर्णिया 
  जिला के सदर 
  सब डिविज़न का 
  एक नगर है (स्थिति 
  २५रू ३४फ़ उ.अ. तथा ८७रू ३५फ़ पू.दे.)। 
  रेल यातायात 
  की दृष्टि से इसका 
  अधिक महत्व है। यह 
  पूर्वोत्तर रेलवे 
  तथा पूर्वोत्तर 
  सीमा रेलवे 
  का संधिस्थान 
  (जंक्शन) है। भारतीय 
  रेलवे के अधुनिक 
  क्षेत्रीकरण के 
  पहले भी यह बी.एन.डब्ल्यू. 
  तथा बी.ई. रेलवे 
  का संधिस्थान 
  रह चुका है। यहाँ 
  से रेल की एक शाखा 
  दक्षिण की ओर 
  गंगा नदी के 
  किनारे स्थित 
  मनिहारी घाट 
  तक जाती है। मनिहारी 
  घाट से सँकरी 
  गली तक गंगा 
  में स्टीमर चलता 
  है। इस प्रकार पूर्व 
  रेलवे से भी 
  संबंध स्थापित 
  हो जाता है। 
  कटिहार से चावल 
  और सरसों 
  का निर्यात अधिक 
  मात्रा में होता 
  है। भेड़ के व्यापार 
  के लिए भी यह स्थान 
  प्रसिद्ध है। यहाँ 
  गड़रियों की एक 
  बस्ती है जहाँ 
  कंबल बनाए जाते 
  हैं।	(न.प्र.)</font></p>
</body></html>