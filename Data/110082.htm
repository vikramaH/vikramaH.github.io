<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">विषाणु रोग</span></b><span   style="font-size: 14pt; font-family: DV-TTSurekhEN;"> 
    (</span><span padma_font_family_property="Courier" style="font-size: 14pt; font-family: Courier;">Virus 
    Diseases</span><span   style="font-size: 14pt; font-family: DV-TTSurekhEN;">) </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    विषाणु बड़े सूक्ष्म जीव हैं, जिनमें से विशेष विषाणुओं से विशेष 
    संक्रामक रोग उत्पन्न होते हैं। प्राय: ऐसे ५० रोग मनुष्य को 
    होते हैं जिनका कारण विषाणु माना जाता है। विषाणु की प्रकृति 
    का अभी पूरा ज्ञान नहीं है, लेकिन कुछ बातें ठीक ठीक ज्ञात हैं। 
    विषाणु को इलेक्ट्रॉन सूक्ष्मदर्शी (</span><span padma_font_family_property="Courier" style="font-size: 14pt; font-family: Courier;">electron 
    microscope</span><span   style="font-size: 14pt; font-family: DV-TTSurekhEN;">) द्वारा देख सकते हैं। जीवित कोशिका की 
    उपस्थिति तथा अनुकूल वातावरण में विषाणु बढ़ने लगते हैं 
    पर जीवित कोशिका की अनुपस्थिति में विषाणु का बढ़ना कभी 
    नहीं पाया गया है। परिमाणु, बनावट की भिन्नता तथा स्थायित्व 
    (</span><span padma_font_family_property="Courier" style="font-size: 14pt; font-family: Courier;">stability</span><span   style="font-size: 14pt; font-family: DV-TTSurekhEN;">) 
    के अनुसार विषाणुओं की कई जातियाँ हैं। विषाणु जीव हैं 
    या नहीं इसपर भी पृथक् मत है। विषाणुओं के संक्रमण द्वारा 
    कोशिका के उपापचय (</span><span padma_font_family_property="Courier" style="font-size: 14pt; font-family: Courier;">metabolism</span><span   style="font-size: 14pt; font-family: DV-TTSurekhEN;">) में विकृति उत्पन्न हो 
    जाती है, जो भिन्न भिन्न विषाणुओं से विभिन्न प्रकार की होती 
    है। इससे रोगलक्षण भी पृथक् पृथक् होते हैं। विषाणु संक्रमण 
    के बाद मनुष्य में अधिकतर प्रतिरक्षा (</span><span padma_font_family_property="Courier" style="font-size: 14pt; font-family: Courier;">immunity</span><span   style="font-size: 14pt; font-family: DV-TTSurekhEN;">) 
    उत्पन्न हो जाती है। अभी विषाणुओं के संक्रमण की चिकित्सा की 
    विशेष (</span><span padma_font_family_property="Courier" style="font-size: 14pt; font-family: Courier;">specific</span><span   style="font-size: 14pt; font-family: DV-TTSurekhEN;">) ओषधि नहीं मिली है। 
    साधारण ज़ुकाम (</span><span padma_font_family_property="Courier" style="font-size: 14pt; font-family: Courier;">common cold</span><span   style="font-size: 14pt; font-family: DV-TTSurekhEN;">), डेंग्यू (</span><span padma_font_family_property="Courier" style="font-size: 14pt; font-family: Courier;">dengue</span><span   style="font-size: 14pt; font-family: DV-TTSurekhEN;">), 
    हर्पीज (</span><span padma_font_family_property="Courier" style="font-size: 14pt; font-family: Courier;">herpes</span><span   style="font-size: 14pt; font-family: DV-TTSurekhEN;">), संक्रामी यकृतशोथ 
    (</span><span padma_font_family_property="Courier" style="font-size: 14pt; font-family: Courier;">infective hepatitis</span><span   style="font-size: 14pt; font-family: DV-TTSurekhEN;">), मसूरिका (</span><span padma_font_family_property="Courier" style="font-size: 14pt; font-family: Courier;">measles</span><span   style="font-size: 14pt; font-family: DV-TTSurekhEN;">) 
    कनफेड़ (</span><span padma_font_family_property="Courier" style="font-size: 14pt; font-family: Courier;">mumps</span><span   style="font-size: 14pt; font-family: DV-TTSurekhEN;">), चेचक (</span><span padma_font_family_property="Courier" style="font-size: 14pt; font-family: Courier;">small pox</span><span   style="font-size: 14pt; font-family: DV-TTSurekhEN;">), 
    लिफोग्रैनुलोमा विनेरियम (</span><span padma_font_family_property="Courier" style="font-size: 14pt; font-family: Courier;">lympho-granuloma venareum</span><span   style="font-size: 14pt; font-family: DV-TTSurekhEN;">), 
    जलसंक्रास (</span><span padma_font_family_property="Courier" style="font-size: 14pt; font-family: Courier;">hydrophobia</span><span   style="font-size: 14pt; font-family: DV-TTSurekhEN;">), नेत्र में रोहे (</span><span padma_font_family_property="Courier" style="font-size: 14pt; font-family: Courier;">trachoma</span><span   style="font-size: 14pt; font-family: DV-TTSurekhEN;">) 
    आदि रोग विषाणुओं के संक्रमण द्वारा होते हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">हरारत, 
    सिरदर्द, ज्वर, त्वचा पर उदभेदन, ग्रंथि उभड़ना, सरेसाम आदि 
    विषाणु संक्रमण के विविध तथा पृथक् लक्षण होते हैं। चिकित्सा 
    में अधिकतर रोगलक्षण का उपचार मुख्य है। रोगी की शुश्रुषा, 
    तरल तथा पौष्टिक भोजन और परिचर्या आवश्यक है।<span   style="">   </span>(उमा शंकर प्रसाद)</span></p>
</div>
</body></html>