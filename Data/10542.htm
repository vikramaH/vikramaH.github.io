<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<font  size="4">
<p  ><b  >अरिस्तोफ़ानिज़ 
  </b>२. (बीज़ांतियम्) 
  ई.पू. १९५ के आसपास 
  सिकंदरिया 
  के सुविख्यात पुस्तकालय 
  का प्रधान अध्यक्ष। 
  इस प्रकांड विद्वान् 
  ने प्राय: सभी प्रमुख 
  ग्रीक कवियों, 
  नाटककारों 
  और दार्शनिकों 
  के ग्रंथों का संपादन 
  किया था। कोशकार 
  एवं वैयाकरण 
  के रूप में भी इसकी 
  विशेष ख्याति 
  है। कुछ लोगों 
  के मत में इसने 
  ग्रीक भाषा के 
  स्वरों (ऐक्सेंट्स) 
  का आविष्कार किया 
  था पर अन्य लोगों 
  के मत में यह केवल 
  उनका सुव्यवस्थापक 
  था। प्राणिशास्त्र 
  पर भी इसने पुस्तक 
  लिखी थी। इसका 
  जीवनकाल ई.पू. 
  २५७ से १८० तक माना 
  जाता है।</p>
</font>
<p><font  size="4"><b  >सं.ग्रं.</b></font><font padma_font_family_property="Symbol" face="Symbol" size="4">-</font><font    size="4">जे.ई. 
  सैंडीज़ : ए हिस्ट्री 
  ऑव क्लासिकल 
  स्कॉलर्शिप, 
  ३ जिल्द, १९०८।			 (भो.ना.श.)</font></p>
<font  size="4"> 
<p align="RIGHT"><b></b></p>
</font> 
</body></html>