<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p   class="MsoNormal"><b style=""><span   style="font-size: 16pt;">संधिपाद प्राणी </span></b>(<span padma_font_family_property="Courier" style="font-family: Courier;">Arthropoda</span>) 
    सखंड (<span padma_font_family_property="Courier" style="font-family: Courier;">segmented</span>) शरीर 
    और उपांगों (<span padma_font_family_property="Courier" style="font-family: Courier;">appendages</span>) 
    वाले अकशेरुकी जंतुओं को कहते हैं। ये प्राणी प्राणिजगत् में 
    सबसे बड़ा संघ (<span padma_font_family_property="Courier" style="font-family: Courier;">phylum</span>) 
    बनाते हैं। लगभग सात लाख संधिपादों का अब तक वर्णन हो 
    चुका है, जो संसार के समस्त वर्णित जंतुओं का ४/५ वाँ भाग 
    हैं। वितरण में इनसे अधिक विस्तृत वितरण किसी अन्य जंतुसमूह 
    का नहीं है। ये प्राणी मीठे और खारे पानी में, भूमि के ऊपर 
    और नीचे, ध्रुवों पर, मरुस्थलों, गरम सोतों तथा पर्र्वतों 
    पर पाए जाते हैं। पृथ्वी का शायद ही कोई स्थान ऐसा बचा 
    हो, जहाँ ये प्राणी न पाए जाते हों। केकड़े की एक जाति, एथुसिना 
    एबिसिकोला (<span padma_font_family_property="Courier" style="font-family: Courier;">Ethusina abyssicola</span>), 
    १४ हजार फुट समुद्र की गहराई से तथा मकड़ी की एक किस्म 
    २२ हजार फुट की ऊँचाई के हिमालय पर्वत से प्राप्त की 
    गई है। एफिड्रिड (<span padma_font_family_property="Courier" style="font-family: Courier;">ephydrid</span>) 
    मक्खी का लार्वा कैलिफॉर्निया की पेट्रोलियम की खान तक में 
    रहता हुआ पाया गया है।</p>
  <p   class="MsoNormal"><b   style="">माप</b> <span style="font-family: Symbol;"><span padma_font_family_property="Symbol" style="">-</span></span> माप में ये प्राणी सूक्ष्म 
    से सूक्ष्म और काफी बड़े तक हो सकते हैं। परजीवी माइट 
    (<span padma_font_family_property="Courier" style="font-family: Courier;">mite</span>), डेमोडेक्स (<span padma_font_family_property="Courier" style="font-family: Courier;">Demodex</span>), १/२५० इंच लंबा होता 
    है। इसके विपरीत जापानी केकड़ा मैक्रोकाइरा (<span padma_font_family_property="Courier" style="font-family: Courier;">Macrocheira</span>) के उपांग के फैलाव 
    का विस्तार ११ फुट तक हो सकता है।</p>
  <p   class="MsoNormal"><b   style="">बाह्य रचना</b> <span style="font-family: Symbol;"><span padma_font_family_property="Symbol" style="">-</span></span> इस संघ के सभी प्राणी 
    द्विपार्श्व सममिति (<span padma_font_family_property="Courier" style="font-family: Courier;">bilateral symmetry</span>) 
    वाले होते हैं। शरीर का प्रत्येक खंड ऊपर और नीचे काइटिन 
    (<span padma_font_family_property="Courier" style="font-family: Courier;">chitin</span>) के प्लेट से ढँका 
    होता है। उपांगों के जोड़े या तो शरीर के सभी खंडों में, 
    जैसे मिरियापोडा (<span padma_font_family_property="Courier" style="font-family: Courier;">Myriapoda</span>) 
    में, अथवा केवल कुछ मध्यस्थ खंडों में, जैसे कीटवर्ग (<span padma_font_family_property="Courier" style="font-family: Courier;">Insects</span>) और कुछ ऐरेकनिडा (<span padma_font_family_property="Courier" style="font-family: Courier;">Arachnida</span>) में, ही उपस्थित होते 
    हैं। ये उपांग अनेक कार्यों, जैसे चलना, दौड़ना, तैरना, मिट्टी 
    खोदना, शिकार पकड़ना आदि, के लिए प्रयुक्त होते हैं।</p>
  <b style=""></b>
<p   class="MsoNormal"><b   style="">आहारनली</b> <span style="font-family: Symbol;"><span padma_font_family_property="Symbol" style="">-</span></span> साधारणतया आहारनली 
    को तीन मुख्य भागों में विभाजित करते हैं : मुखपथ (<span padma_font_family_property="Courier" style="font-family: Courier;">stomodaeum</span>), 
    मध्यांत्र (<span padma_font_family_property="Courier" style="font-family: Courier;">mesenteron</span>) तथा गुदपथ (<span padma_font_family_property="Courier" style="font-family: Courier;">proctodaeum</span>)। मुखपथ को ग्रसनी (<span padma_font_family_property="Courier" style="font-family: Courier;">pharynx</span>), ग्रसिका (<span padma_font_family_property="Courier" style="font-family: Courier;">oesophagus</span>), अन्नपुट (<span padma_font_family_property="Courier" style="font-family: Courier;">crop</span>) और बहुधा गिजर्ड (<span padma_font_family_property="Courier" style="font-family: Courier;">gizzard</span>) जैसे भागों में विभक्त किया 
    जाता है। मध्यांत्र, जो पाचन और अवशोषण का मुख्य केंद्र है, 
    अविभाजित होता है। गुद पथ को अग्र आत्र और पृष्ठ आंत्र में 
    विभक्त किया जाता है। मध्यांत्र तथा गुदपथ के जोड़ पर बहुत 
    सी महीन और लंबी मैलपीगी (<span padma_font_family_property="Courier" style="font-family: Courier;">malpighian</span>) 
    नलिकाएँ खुलती हैं, जो उत्सर्जक पदार्थ एकत्रित कर आहारनली 
    के इस भाग मे विसर्जन हेतु पहुँचाती हैं।</p>
  <p   class="MsoNormal"><b   style="">परिसंचरण तंत्र</b> <span style="font-family: Symbol;"><span padma_font_family_property="Symbol" style="">-</span></span> कशेरुकी 
    जंतुओं से संधिपाद प्राणियों का परिसंचरण संस्थान इस विशेष 
    बात में भिन्न है कि इनमें रुधिर, में डूबे रहते हैं। कुछ 
    आद्य सदस्यों, जैसे पौरोपोडा (<span padma_font_family_property="Courier" style="font-family: Courier;">haemocoel</span>) कहते हैं, बहता है। फलस्वरूप सभी अंग 
    रुधिर में डूबे रहते हैं। कुछ आद्य, सदस्यों, जैसे पौरोपोडा 
    (<span padma_font_family_property="Courier" style="font-family: Courier;">Pauropoda</span>), में हृदय नहीं 
    होता, परंतु अधिक विकसित सदस्यों में एक स्पंदमान, मांसल, 
    पृष्ठीय (<span padma_font_family_property="Courier" style="font-family: Courier;">dorsal</span>) नलिका 
    होती है, जिसमे शरीर के प्रति खंड के लिए एक जोड़ा आस्य (<span padma_font_family_property="Courier" style="font-family: Courier;">ostia</span>) 
    होता है। इस संघ के कुछ सदस्यों, जैसे माइट (<span padma_font_family_property="Courier" style="font-family: Courier;">mite</span>), 
    में हृदय केवल कुछ ही शरीरखंडों तक जाता है, परंतु अन्य 
    में व काफी दूर तक फैला होता है और बहुधा महाधमनी (<span padma_font_family_property="Courier" style="font-family: Courier;">aorta</span>) तथा पृष्ठीय, मांसल, स्पंदमान, 
    छिद्रयुक्त हृदय में विभक्त हो जाता है। काशेरुकी प्राणियों के 
    प्रतिकूल संधिपादों के रुधिर साधारणतया रंगहीन होता है।</p>
  <p   class="MsoNormal"><b   style="">श्वसन तंत्र</b> <span style="font-family: Symbol;"><span padma_font_family_property="Symbol" style="">-</span></span> संधिपाद प्राणियों का 
    श्वसन या तो देहभित्ति द्वारा, अथवा कुछ विशेष अंगों द्वारा, 
    होता है। ये अंग जलीय संधिपादों में गिल (<span padma_font_family_property="Courier" style="font-family: Courier;">gill</span>) तथा स्थलीय में श्वासनलियों (<span padma_font_family_property="Courier" style="font-family: Courier;">trachea</span>) के रूप में होते हैं। गिल 
    शरीर या उपांगों के पट्टिकासदृश या शाखित उद्वर्ध (<span padma_font_family_property="Courier" style="font-family: Courier;">outgrowth</span>) होते हैं तथा श्वासनलियाँ 
    देहभित्ति की अंतर्वृद्धि (<span padma_font_family_property="Courier" style="font-family: Courier;">ingrowth</span>) 
    से बनती हैं, और बाहर श्वासरध्रों (<span padma_font_family_property="Courier" style="font-family: Courier;">spiracles</span>) 
    द्वारा खुलती हैं। हवा श्वासनलियों की असंख्य शाखाओं द्वारा शरीर 
    की प्रत्येक कोशिकाओं तक पहुँच जाती हैं।</p>
  <p   class="MsoNormal"><b   style="">उत्सर्जन तंत्र</b> <span style="font-family: Symbol;"><span padma_font_family_property="Symbol" style="">-</span></span> कुछ संधिपादों में 
    नाइट्रोजनी उत्सर्जक पदार्थ क्रिस्टल के रूप में, शरीर में आजीवन 
    एकत्रित रहते हैं, या निर्मोचन (<span padma_font_family_property="Courier" style="font-family: Courier;">moulting</span>) 
    के साथ निकल जाते हैं, परंतु अधिकांश में उत्सर्जन कुछ विशिष्ट 
    अंगो द्वारा होता है।</p>
  <p   class="MsoNormal"><b   style="">तंत्रिका तंत्र</b> <span style="font-family: Symbol;"><span padma_font_family_property="Symbol" style="">-</span></span> संधिपाद का तंत्रिका 
    तंत्र ऐनेलिडा (<span padma_font_family_property="Courier" style="font-family: Courier;">Annelida</span>) 
    से व्युत्पन्न माना जाता है। यहाँ भी यह संस्थान प्रत्येक खंड 
    में एक गुच्छिका (<span padma_font_family_property="Courier" style="font-family: Courier;">ganglion</span>) 
    और उन्हें मिलानेवाले दो तंत्रिका तंतुओं (<span padma_font_family_property="Courier" style="font-family: Courier;">nerve 
    cords</span>) से मिलकर बनता है। संधिपादों में शरीर खंडों 
    के संयुक्तीकरण के कारण उनकी गुच्छिकाएँ भी युक्त हो गई 
    हैं। अग्रिम तीन गुच्छिकाओं के युक्त होने से मस्तिष्क बनता है 
    तथा कीटों में जहाँ शरीर खंडों के और अधिक संयुक्तीकरण 
    से वक्ष एवं उदर बने हैं, वहाँ बहुधा उनकी गुच्छिकाएँ भी आपस 
    में जुड़ गई हैं।</p>
  <p class="MsoNormal" style="text-align: center;" align="center"><b style=""><span   style="font-size: 16pt;">वर्गीकरण</span></b></p>
  <p   class="MsoNormal">संधिपाद संघ को दो उपसंघों 
    में विभक्त कर सकते हैं : (१) उपसंघ कीलिसरेटा तथा (२) उपसंघ 
    मैडिबुलेटा।</p>
  <p   class="MsoNormal"><b style=""><span   style="font-size: 16pt;">कीलिसरेटा </span></b>(<span padma_font_family_property="Courier" style="font-family: Courier;">Chelicerata</span>) 
    <span style="font-family: Symbol;"><span padma_font_family_property="Symbol" style="">-</span></span> इस 
    उपसंघ के प्राणियों के जबड़े कीलेट (<span padma_font_family_property="Courier" style="font-family: Courier;">Chelate</span>) तथा द्वितीय शिरस्थ (<span padma_font_family_property="Courier" style="font-family: Courier;">cephalic</span>) उपांगों द्वारा बनते हैं। प्रथम उपांग, या 
    शृंगिका (<span padma_font_family_property="Courier" style="font-family: Courier;">antenna</span>), अनुपस्थित 
    होती हैं। उस उपसंघ को निम्नलिखित तीन श्रेणियों में विभक्त 
    किया गया है :</p>
  <p   class="MsoNormal" style=""> <span style=""><span   style="">१.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">����� 
    </span></span></span> <b   style="">जाइफोसुरा 
    </b>(<span padma_font_family_property="Courier" style="font-family: Courier;">Xiphosura</span>) <span style="font-family: Symbol;"><span padma_font_family_property="Symbol" style="">-</span></span> इस 
    श्रेणी के प्राणी बृहत् समुद्री जंतु हैं, जिनमें सिर और वक्ष 
    संयुक्त होकर शिरोवक्ष (<span padma_font_family_property="Courier" style="font-family: Courier;">cephalothorax</span>) 
    बनाते हैं, जो छह जोड़े उपांगों को धारण</p>
  <p   class="MsoNormal">करता है। उदर के अंत में 
    एक लंबा कांटेदार पुच्छखंड होता है। इनमें श्वसनक्रिया पुस्तकगिलों 
    (<span padma_font_family_property="Courier" style="font-family: Courier;">book gills</span>) द्वारा होती 
    है, जैसे किंग क्रैब में।</p>
  <p   class="MsoNormal" style=""> <span style=""><span   style="">२.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">����� 
    </span></span></span> <b   style="">पिक्नोगोनिडा 
    </b>(<span padma_font_family_property="Courier" style="font-family: Courier;">Pycnogonida</span>) <span style="font-family: Symbol;"><span padma_font_family_property="Symbol" style="">-</span></span> इस 
    श्रेणी के प्राणी छोटे और औसत माप के समुद्री जंतु हैं, जिनमें 
    शिरोवक्ष पंच-खंडित,</p>
  <p   class="MsoNormal">उदर सूक्ष्म (अति घटित), 
    जननछिद्र जोड़ों में तथा श्वसन और उत्सर्जन अंग अनुपस्थित होते 
    हैं, जैसे समुद्री मकड़ी (<span padma_font_family_property="Courier" style="font-family: Courier;">Pycnogonum</span>) में।</p>
  <p   class="MsoNormal" style=""> <span style=""><span   style="">३.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">����� 
    </span></span></span> <b   style="">ऐरेक्निडा 
    </b>(<span padma_font_family_property="Courier" style="font-family: Courier;">Arachnida</span>) <span style="font-family: Symbol;"><span padma_font_family_property="Symbol" style="">-</span></span> सूक्ष्म 
    से लेकर औसत माप के जंतु हैं जिनमें शिरोवक्ष चार जोड़े 
    उपांग धारण करता है। श्वसन पुस्तक गिल (<span padma_font_family_property="Courier" style="font-family: Courier;">book lung</span>) अथवा श्वासनली द्वारा होता 
    है, जैसे विच्छू मकड़ी, किलनी आदि में।</p>
  <p   class="MsoNormal"><b   style="">मैडिवुलेटा </b>(<span padma_font_family_property="Courier" style="font-family: Courier;">Mandibulata</span>) <span style="font-family: Symbol;"><span padma_font_family_property="Symbol" style="">-</span></span> इस उपसंघ के प्राणियों 
    के जबड़े मैडिकुलाकार (<span padma_font_family_property="Courier" style="font-family: Courier;">mandibulate</span>) 
    होते हैं तथा तृतीय शिरस्थ उपांगों द्वारा बनते हैं। प्रथम उपांग 
    शृंगिका (<span padma_font_family_property="Courier" style="font-family: Courier;">antenna</span>) बनाते 
    हैं। इस उपसंध के निम्नलिखित दो खंड हैं :</p>
  <p   class="MsoNormal"><b   style="">खंड-अ</b> <span style="font-family: Symbol;"><span padma_font_family_property="Symbol" style="">-</span></span> इसमें उपांग द्विशाखी 
    (<span padma_font_family_property="Courier" style="font-family: Courier;">biramous</span>), शृंगिका दो 
    जोड़ी तथा श्वसन मुख्यत: गिल द्वारा (अर्थात् जलीय) होता है। 
    इसके अंतर्गत केवल निम्नलिखित एक श्रेणी आती है :</p>
  <p   class="MsoNormal"><b   style="">श्रेणी क्रस्टेशिया </b>(<span padma_font_family_property="Courier" style="font-family: Courier;">Crustacea</span>) <span style="font-family: Symbol;"><span padma_font_family_property="Symbol" style="">-</span></span> इस श्रेणी के प्राणी 
    छोटे से लेकर मध्य माप के जंतु होते हैं, जिसमें सिर और 
    वक्ष युक्त होकर शिरोवक्ष बनाते हैं। कुछ सदस्य प्रौढ़ अवस्था 
    में अपभ्रष्ट परजीवी (<span padma_font_family_property="Courier" style="font-family: Courier;">paresite</span>) 
    का रूप ले लेते हैं।</p>
  <p   class="MsoNormal"><b   style="">खंड-ब</b> <span style="font-family: Symbol;"><span padma_font_family_property="Symbol" style="">-</span></span> इसमें उपांग अनाखित, 
    शृंगिका एक जोड़ी तथा श्वसन मुख्यत श्वसननलिकाओं द्वारा होता 
    है। इस खंड के निम्नलिखित तीन उपखड किए गए हैं :</p>
  <p   class="MsoNormal" style=""> <span style=""><span   style="">१.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">����� 
    </span></span></span> <b   style="">प्रोगोनिएटा 
    </b>(<span padma_font_family_property="Courier" style="font-family: Courier;">Progoneata</span>) <span style="font-family: Symbol;"><span padma_font_family_property="Symbol" style="">-</span></span> इस 
    खंड के प्राणियों के जननछिद्र शरीर के अग्रिम तीसरे या चौथे 
    खंड पर स्थित होते हैं। इस उपखंड को निम्नलिखित तीन श्रेणियों 
    में विभक्त किया गया है :</p>
  <p   class="MsoNormal" style=""> <span style=""><span   style="">(१)<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">� </span></span></span> 
    <b   style="">डिप्लोपोडा </b>(<span padma_font_family_property="Courier" style="font-family: Courier;">Diplopoda</span>) <span style="font-family: Symbol;"><span padma_font_family_property="Symbol" style="">-</span></span> इस श्रेणी के प्राणी 
    औसत से बड़ी माप के जंतु होते हैं, जैसे सहसंवाद, जिनमें 
    शृंगिका लंबी और अशाखी (<span padma_font_family_property="Courier" style="font-family: Courier;">unbranched</span>), 
    धड़ के खंड दोहरे तथा दो जोड़े उपांग रहते हैं, पर हृदय 
    और श्वासनलिका अनुपस्थित रहती है।</p>
  <p   class="MsoNormal" style=""> <span style=""><span   style="">(२)<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">� </span></span></span> 
    <b   style="">पौरोपोडा </b>(<span padma_font_family_property="Courier" style="font-family: Courier;">Pauropoda</span>) <span style="font-family: Symbol;"><span padma_font_family_property="Symbol" style="">-</span></span> इस श्रेणी के प्राणी 
    सूक्ष्म जंतु हैं, जैसे पोरोपस, जिनमें शृंगिका लघु तथा सशाख 
    (<span padma_font_family_property="Courier" style="font-family: Courier;">branched</span>), धड़खंड दोहरे 
    तथा ९-१० जोड़े उपांग होते हैं, पर हृदय और श्वासनली अनुपस्थित 
    होती है।</p>
  <p   class="MsoNormal" style=""> <span style=""><span   style="">(३)<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">� </span></span></span> 
    <b   style="">सिंफाइला </b>(<span padma_font_family_property="Courier" style="font-family: Courier;">Symphyla</span>) <span style="font-family: Symbol;"><span padma_font_family_property="Symbol" style="">-</span></span> इस श्रेणी के प्राणी छोटे जंतु होते हैं। इनमें 
    शृंगिका लंबी और तंतुरूप, धड़ में १२ या अधिक खंड, जिनमें 
    साधारणतया १२ जोड़े उपांग होते हैं, तथा लूप (<span padma_font_family_property="Courier" style="font-family: Courier;">cerci</span>) में रेशम ग्रंथि की नलिकाएँ 
    उपस्थित होती हैं।</p>
  <p   class="MsoNormal" style=""> <span style=""><span   style="">२.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">����� 
    </span></span></span> <b   style="">ओपिस्थोगोनिएटा 
    </b>(<span padma_font_family_property="Courier" style="font-family: Courier;">Opisthogoneata</span>) <span style="font-family: Symbol;"><span padma_font_family_property="Symbol" style="">-</span></span> इस 
    उपखंड के प्राणियों में जननछिद्र शरीर के पृष्ठभाग में, १४ खंडों 
    के पीछे, तथा एक नखर (<span padma_font_family_property="Courier" style="font-family: Courier;">claw</span>) 
    होता है। इसके अंतर्गत केवल निम्नलिखित एक श्रेणी आती है 
    :</p>
  <p   class="MsoNormal"><b   style="">काइलोपोडा </b>(<span padma_font_family_property="Courier" style="font-family: Courier;">Chilopoda</span>) <span style="font-family: Symbol;"><span padma_font_family_property="Symbol" style="">-</span></span> इस श्रेणी के प्राणी 
    औसत से लेकर बड़े माप के संधिपाद होते हैं, जिनका शरीर 
    केवल सिर और धड़ में विभक्त किया जा सकता है। धड़ कई 
    खंडों से मिलकर बनता है ओर प्रत्येक खंड में केवल एक ही 
    जोड़ा उपांग होता है। प्रथम जोड़ा उपांग से विषदंत (<span padma_font_family_property="Courier" style="font-family: Courier;">fang</span>) बनता तथा लूम अनुपस्थित 
    होते हैं, जैसे स्कोलापेंड्रा (<span padma_font_family_property="Courier" style="font-family: Courier;">Scolopendra</span>) 
    में।</p>
  <p   class="MsoNormal" style=""> <span style=""><span   style="">३.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">����� 
    </span></span></span> <b   style="">हेटरोगोनिएटा 
    </b>(<span padma_font_family_property="Courier" style="font-family: Courier;">Heterogoneata</span>) <span style="font-family: Symbol;"><span padma_font_family_property="Symbol" style="">-</span></span> इस 
    उपखंड के प्राणियों में जननछिद्र ८, १०, १३ या १४ वें खंड पर तथा 
    दो नखर</p>
  <p   class="MsoNormal">होते हैं। इसके अंतर्गत 
    भी केवल निम्नलिखित एक ही श्रेणी है :</p>
  <p   class="MsoNormal"><b   style="">कीट </b>(<span padma_font_family_property="Courier" style="font-family: Courier;">Insecta</span>) 
    <span style="font-family: Symbol;"><span padma_font_family_property="Symbol" style="">-</span></span> इस 
    श्रेणी के प्राणी छोटे से, औसत माप के जंतु हैं। इनका शरीर 
    तीन भागों में विभक्त होता है : सिर, वक्ष और उदर। वक्ष तीन 
    जोड़े उपांग धारण करता है।</p>
  <p   class="MsoNormal">अतएव इन संधिपादों को 
    षट्पाद भी कहते हैं। इस श्रेणी के सदस्य (जैसे टिड्डी), 
    संख्या, अनुकूलनों, एवं विविधताओं में अन्य सभी संधिपाद श्रेणियों 
    से अधिक विकसित होते हैं।</p>
  <p class="MsoNormal"><b   style="">लुप्त और संबंधित समूह</b></p>
  <p   class="MsoNormal"><b   style="">लुप्त समूह</b> <span style="font-family: Symbol;"><span padma_font_family_property="Symbol" style="">-</span></span> इन समूहों को अब 
    केवल जीवाश्म (<span padma_font_family_property="Courier" style="font-family: Courier;">iossils</span>) 
    द्वारा ही जाना जाता है। इस समूह को निम्नलिखित दो श्रेणियों 
    में विभक्त किया गया है :</p>
  <p   class="MsoNormal" style=""> <span style=""><span   style="">१.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">����� 
    </span></span></span> <b   style="">यूरिप्टरिडा 
    </b>(<span padma_font_family_property="Courier" style="font-family: Courier;">Eurypterida</span>) <span style="font-family: Symbol;"><span padma_font_family_property="Symbol" style="">-</span></span> इस 
    श्रेणी के प्राणी, ऐरेक्निडा संबंधी जंतु थे, जो साइलूरियन 
    (<span padma_font_family_property="Courier" style="font-family: Courier;">Silurian</span>) से लेकर कार्बनीकल्प 
    (<span padma_font_family_property="Courier" style="font-family: Courier;">Carboniferous</span>) में पाए जाते 
    हैं। इनका शिरोवक्ष छोटा तथा धड़ १३ खंडों का होता था। 
    अंतिम खंड को पुच्छखंड (<span padma_font_family_property="Courier" style="font-family: Courier;">telson</span>) 
    कहते हैं। छह जोड़े उपांगों में अंतिम जोड़ा पतवार के रूप 
    में होता था, जिससे इनकी जलीय प्रकृति का पता चलता है, 
    जैसे टेरीगोटस (<span padma_font_family_property="Courier" style="font-family: Courier;">Pterygotus</span>)।</p>
  <p   class="MsoNormal" style=""> <span style=""><span   style="">२.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">����� 
    </span></span></span> <b   style="">ट्राइलोबाइटा 
    </b>(<span padma_font_family_property="Courier" style="font-family: Courier;">Trilobita</span>) <span style="font-family: Symbol;"><span padma_font_family_property="Symbol" style="">-</span></span> इस 
    श्रेणी के प्राणी क्रस्टेशिया संबंधी संधिपाद थे, जो मुख्यत: कैंब्रियन 
    (<span padma_font_family_property="Courier" style="font-family: Courier;">Cambrian</span>)</p>
  <p   class="MsoNormal">और आर्डोविशन (<span padma_font_family_property="Courier" style="font-family: Courier;">Ordovician</span>) 
    युगों में पाए जाते थे। इनका शरीर तीन भागों में विभक्त 
    होता था : अंखंडित ढालाकार सिर, खंडित धड़ तथा अखंडित 
    पूंछ शरीर तीन भागों में विभक्त होता था : अखंडित ढालाकार 
    सिर, खंडित धड़ तथा अखडित पूंछ (<span padma_font_family_property="Courier" style="font-family: Courier;">pygidium</span>)। 
    क्रस्टेशिया के विपरीत इनमें केवल एक ही जोड़ा शृंगिका होती 
    थी तथा अन्य सभी उपांग द्विशाखी होते थे, जैसे कोनोसेफैलाइटिस 
    (<span padma_font_family_property="Courier" style="font-family: Courier;">Conocephalitis</span>)।</p>
  <p   class="MsoNormal"><b   style="">संबंधित समूह</b> <span style="font-family: Symbol;"><span padma_font_family_property="Symbol" style="">-</span></span> इन 
    समूहों के अंतर्गत ऐसे सदस्य आते हैं जिनको संधिपाद कहना 
    विवादास्पद है, क्योंकि इनमें कुछ ऐसे गुण होते हैं जो 
    अन्य किसी संधिपाद में नहीं मिलते। इस समूह को निम्नलिखित 
    तीन श्रेणियों में विभक्त किया गया है :</p>
  <p   class="MsoNormal" style=""> <b style=""><span style=""><span   style="">१.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">����� </span></span></span></b> 
    <b   style="">ओनिकोफीरा </b>(<span padma_font_family_property="Courier" style="font-family: Courier;">Onichophora</span>) <span style="font-family: Symbol;"><span padma_font_family_property="Symbol" style="">-</span></span> इस श्रेणी के प्राणी 
    रेंगनेवाले जंतुओं की भाँति मुलायम शरीरवाले तथा अँधेरे 
    और नम स्थानों में (जैसे वृक्ष की छाल, सड़ते तनों के कुंदों, 
    या पत्थरों के नीचे) रहनेवाले जंतु होते हैं। यद्यपि इनके 
    शरीर को सिर और धड़</p>
  <p   class="MsoNormal"><span   style="">   </span>में विभक्त कर सकते हैं, फिर भी 
    सिर कुछ अनिश्चित सा होता है और केवल अपने तीन जोड़े 
    उपांगो द्वारा ही पहचाना जा सकता है।</p>
  <p   class="MsoNormal">धड़ पर कई जोड़े अखंडित 
    उपांग उपस्थित होते है। श्वसन श्वासनली द्वारा होता है, अत: 
    श्वासरध्रं अन्य संधिपादों के प्रतिकूल छितरे होते हैं। अपने 
    मिश्रित गुणों के कारण इन्हें ऐनेलिडा संघ और संधिपाद 
    संघ के बीच जोड़नेवाली कड़ी माना जाता है, जैसे पेरिपेटस 
    (<span padma_font_family_property="Courier" style="font-family: Courier;">Peripatus</span>)।</p>
  <p   class="MsoNormal" style=""> <b style=""><span style=""><span   style="">२.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">����� </span></span></span></b> 
    <b   style="">टार्डिग्रेडा </b>(<span padma_font_family_property="Courier" style="font-family: Courier;">Tardigrada</span>) <span style="font-family: Symbol;"><span padma_font_family_property="Symbol" style="">-</span></span> इस श्रेणी के प्राणी अत्यंत सूक्ष्म (१ मिमी. लंबे) 
    जंतु हैं, जो दलदल की काई, अथवा घरों की बंद नालियों 
    की छतों, पर पाए जाते हैं। कुछ अलवण जल और कुछ समुद्र में 
    भी मिलते हैं। शरीर अखंडित तथा रेंगनेवाले कीड़ों की भाँति 
    मुलायम होता है। चार जोड़े अत्यंत छोटे ठूँठ जैसे नखरयुक्त</p>
  <p   class="MsoNormal">सपांग, अपनी स्थिति के 
    कारण, इन सूक्ष्म जंतुओं को चौपाया जैसा रूप दे देते हैं। 
    इससे इन्हें पानी का रीछ भी कहा जाता है, जैसे मैक्रोबायोटस 
    (<span padma_font_family_property="Courier" style="font-family: Courier;">Macrobiotus</span>)।</p>
  <p   class="MsoNormal" style=""> <b style=""><span style=""><span   style="">३.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">����� </span></span></span></b> 
    <b   style="">पेटास्टोमिडा </b>(<span padma_font_family_property="Courier" style="font-family: Courier;">Pentastomida</span>) <span style="font-family: Symbol;"><span padma_font_family_property="Symbol" style="">-</span></span> इस श्रेणी के प्राणी 
    निकृष्ट परजीवी जंतु होते हैं, जो मांसाहारी जंतुओं (जैसे 
    कुत्ते, भेड़िए, शेर आदि) के ध्राण स्थानों में पाए जाते हैं। शरीर 
    कुछ</p>
  <p   class="MsoNormal">लंबाकार उपांगरहित होता है। मुख उपांगों में 
    केवल दो जोड़े अंकुश उपस्थित होते हैं। हृदय, श्वासनली तथा 
    ज्ञानेद्रियाँ अनुपस्थिति होती है, जैसे आर्मिलिफर (<span padma_font_family_property="Courier" style="font-family: Courier;">Armillifer</span>) में।<span   style="">   </span>(कृष्णप्रसाद श्रीवास्तव)</p>
</div>
</body></html>