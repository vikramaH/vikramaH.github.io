<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b> 
<p><font  size="4"><b  >खफे</b></font><font    size="4"> 
  प्राचीन मिस्र देश 
  के चतुर्थ राजवंश 
  का दूसरा फराउन 
  और गीजा स्थित 
  महान पिरामिड 
  नं. २ का निर्माता। 
  महान पिरामिड 
  नं. १ का निर्माता 
  सुप्रसिद्ध फराऊ 
  न खुफू उसका बड़ा 
  भाई था जिसका 
  उत्तराधिकार 
  उसे प्राप्त हुआ था। 
  भाई के बाद मिस्र 
  का राजदंड धारण 
  कर उसने देश का 
  शासन खुफू की 
  ही देवविरोधी 
  नीति से किया। 
  उसके बाद उसके 
  भतीजे, खुफू 
  के पुत्र मनकोरा 
  को राजगद्दी मिली। 
  उसने शासन की 
  नीति बदल दी, 
  प्राचीन देवताओं 
  के पूजन को 
  पूर्वप्रतिष्ठा 
  प्रदान की, मंदिरों 
  के द्वार खोल 
  दिए और उनकी 
  जब्त देवोत्तर 
  संपत्ति उन्हें लौटा 
  दी। उसके बनवाए 
  सोपानबद्ध पिरामिड 
  की गणना भी गीजा 
  के महान् पिरामिडों 
  में की जाती है। 
  खफ्रे और मनकोरा 
  खुफू के बाद 
  ई. पू. चतुर्थ-तृतीय 
  सहस्राब्दी में किसी 
  समय हुए थे। (भ. श. 
  उ.)</font></p>
<font size="2"></font></body></html>