<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >कार्टर, 
  हावर्ड</b> मिस्री पुरातत्व 
  अन्वेष्टा। १८७३ में इंग्लैंड 
  में जन्म हुआ। शिक्षा 
  घर पर ही प्राप्त 
  की। प्रोफ़ेसर 
  फ़्लाइंडर्स पेट्री 
  आदि से पुरातत्व 
  विद्या की शिक्षा 
  ली तथा १८९० में मिस्री 
  उत्खनन विभाग में 
  सहयोगी बनकर 
  १८९९ तक इसी कार्य 
  में संलग्न रहा। 
  कुछ दिनों के 
  पश्चात् इसी विभाग 
  का वह इंस्पेक्टर 
  जेनरल बना दिया 
  गया तथा राज 
  में तुहेतेप की 
  समाधि की खोज 
  की और कारनारवान 
  के अर्ल के सहयोगी 
  के पद पर कार्य 
  करते हुए १९०० से १९२३ 
  के बीच उसने बहुत 
  सी समाधियों 
  का पता लगाया। 
  इन्हीं में से एक तूतनख़ामन 
  की समाधि भी 
  थी। 'तूतनख़ामन 
  की समाधि' नामक 
  पुस्तक में उसने 
  अपनी खोजों 
  का पूरा विवरण 
  दिया है। 	(प.उ.)</font></p>
</body></html>