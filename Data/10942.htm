<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="4"><b  >आयनमंडल</b></font><font   > 
  पृथ्वी से लगभग 
  ८० किलोमीटर 
  के बाद का संपूर्ण 
  वायुमंडल आयानमंडल 
  कहलाता है। आयतन 
  में आयनमंडल अपनी 
  निचली हवा से 
  कई गुना अधिक 
  है लेकिन इस विशाल 
  क्षेत्र की हवा की 
  कुल मात्रा वायुमंडल 
  की हवा की मात्रा 
  के २००वें भाग से 
  भी कम है। आयनमंडल 
  की हवा आयनित 
  होती है और 
  उसमें आयनीकरण 
  के साथ साथ आयनीकरण 
  की विपरीत क्रिया 
  भी निरंतर 
  होती रहती 
  हैं।</font></p>
<font > 
<p></p>
<p  >श्</p>
<b> 
<p align="CENTER"><img src="10942_files/10941-1.jpg" align="left" width="237" height="327"></p>
</b> 
<p></p>
<p  >आयनमंडल को 
  चार परतों 
  में बाँटा गया 
  है। पृथ्वी के लगभग 
  ५५ किलोमीटर 
  के बाद से डी परत 
  प्रारंभ होती 
  है, जैसा चित्र 
  में दिखाया गया 
  है।</p>
<p  >डी परत के 
  बाद ई-परत है 
  जो अधिक आयनों 
  से युक्त है। यह 
  आयनमंडल की सबसे 
  टिकाऊ परत है 
  और इसकी पृथ्वी 
  से ऊँचाई लगभग 
  १४५ किलोमीटर 
  है। इसे केनली 
  हेवीसाइड परत 
  भी कहते हैं।</p>
<p  > तीसरी एफ-वन 
  परत हैं। यह पृथ्वी 
  से लगभग २०० किलोमीटर 
  की ऊँचाई पर 
  हैं। गरमियों 
  की रातों तथा 
  जाड़ों में यह अपनी 
  ऊपर की परतों 
  में समा जाती 
  है।</p>
<p  >अंत में २४० से ३२० 
  किलोमीटर 
  के मध्यअति अस्थि एफ-टू 
  परत हैं। </p>
<p  >आयनमंडल की 
  उपयोगिता रेडियो 
  तरंगों (विद्युच्चुंबकीय 
  तरंगों) के प्रसारण 
  में सबसे अधिक 
  है। सूर्य की पराबैगनी 
  किरणों से तथा 
  अन्य अधिक ऊर्जावाली 
  किरणों और 
  कणिकाओं से आयनमंडल 
  की गैसें आयनित 
  हो जाती हैं। 
  ई-परत अथवा केनली 
  हेवीसाइड परत 
  से, जो अधिक आयनों 
  से युक्त है, विद्युच्चुंबकीय 
  तरंगें परावर्तित 
  हो जाती हैं। 
  किसी स्थान से 
  प्रसरित विद्युच्चुबंकीय 
  तरंगों का कुछ 
  भाग आकाश की 
  ओर चलता है। 
  ऐसी तरंगें आयनमंडल 
  से परावर्तित 
  होकर पृथ्वी 
  के विभिन्न स्थानों 
  पर पहुँचती 
  हैं। लघु तरंगों 
  (शार्ट वेव्स) को 
  हजारों किलोमीटर 
  तक आयनमंडल के 
  माध्यम से ही पहुँचाया 
  जाता है।</p>
<p  > आयनमंडल में 
  आयनीकरण की 
  मात्रा, परतों 
  की ऊँचाई तथा 
  मोटाई, उनमें 
  अवस्थित आयतों 
  तथा स्वतंत्र इलेक्ट्रानों 
  की संख्या, ये सब 
  घटते बढ़ते हैं।	(नि.सिं.)</p>
</font> 
<p><b><font  size="4"></font></b></p>
</body></html>