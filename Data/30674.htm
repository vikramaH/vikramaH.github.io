<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b> 
<p><font  size="4"><b  >खप्पर</b></font><font    size="4"> 
  मिट्टी के घड़े के 
  फोड़े हुए अर्ध खंड 
  को सामान्यतया 
  खप्पर कहते हैं। 
  किंतु इसका तात्पर्य 
  योगसाधकों, 
  औघड़ों तथा कापालिकों 
  द्वारा प्रयुक्त खाद्यपात्र 
  के अर्थ में भी माना 
  जाता है जो 
  नरकपाल निर्मित 
  होता था। संभवत: 
  पूर्वकाल में 
  यह मिट्टी का ही 
  पात्र रहा होगा 
  किंतु आजकल यह 
  दरियाई नारियल 
  का बना देखने 
  में आता है। अनेक 
  काँसे का बना 
  खप्पर रखते हैं। 
  (परमेश्वरीलाल 
  गुप्त)</font></p>
<font size="2"></font></body></html>