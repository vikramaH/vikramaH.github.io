<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 14pt; font-family: DV-TTSurekhEN;">सिलिकन</span></b><span style="font-size: 14pt; font-family: DV-TTSurekhEN;"> </span><span padma_font_family_property="Courier" style="font-size: 14pt; font-family: Courier;">(Silicon)</span><span style="font-size: 14pt; font-family: Symbol;"> </span><span   style="font-size: 14pt; font-family: DV-TTSurekhEN;">आवर्त 
    सारणी के चतुर्थ समूह का दूसरा अधातु तत्व है। इसके तीन 
    स्थायी समस्थानिक, जिनके परमाणु भार क्रमश: २८,२९ है। यह स्वतंत्र 
    अवस्था में नहीं मिलता।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">सिलिकन डाई आक्साइड 
    अथवा सिलकन को वैज्ञानिक प्राचीन काल से तत्व मानते आए हैं। 
    सर्वप्रथम फ्रांसीसी वैज्ञानिक लेवाजिये ने यह बताया कि यह 
    तत्व न होकर आक्साइड यौगिक है। १८२३ ई. में स्वीडन के 
    रसायन व बर्जीलियस ने इस तत्व के पोटैशियम सिलिको फ्लोराइड 
    </span><span padma_font_family_property="Courier" style="font-size: 14pt; font-family: Courier;">(K2 Si F6)</span><span style="font-size: 14pt; font-family: Symbol;"> </span><span   style="font-size: 14pt; font-family: DV-TTSurekhEN;">का पोटैशियम 
    धातु द्वारा अपचयन कर प्राप्त किया। १८५४ में फ्रांसीसी वैज्ञानिक 
    सांत क्लेर देविल </span><span padma_font_family_property="Courier" style="font-size: 14pt; font-family: Courier;">(Sainte Claire Deville)</span><span style="font-size: 14pt; font-family: Symbol;"> </span><span   style="font-size: 14pt; font-family: DV-TTSurekhEN;">ने 
    इसे विशुद्ध अवस्था में तैयार किया।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">उपस्थिति</span></b><span padma_font_family_property="Symbol" style="font-size: 14pt; font-family: Symbol;">-</span><span   style="font-size: 14pt; font-family: DV-TTSurekhEN;">भूपर्पटी का चौथाई भाग सिलिकन 
    है। यह ऑक्सीन के बाद सबसे अधिक मात्रा में पाया जाने वाला 
    तत्व है और संयुक्त अवस्था में प्राय: सभी स्थानों में पाया जाता 
    है। ऑक्सीजन जन से संयुक्त केवल सिलिकन डाईऑक्साइड 
    </span><span padma_font_family_property="Courier" style="font-size: 14pt; font-family: Courier;">(Si 
    O2)</span><span style="font-size: 14pt; font-family: Symbol;"> </span><span   style="font-size: 14pt; font-family: DV-TTSurekhEN;">है। रेत अथवा सिलिकेट्स के रूप में पत्थरों, 
    मिट्टी तथा खनिज पदार्थों में सिलिकन सर्वदा उपस्थित है। अनेक 
    पौधों तथा पशु शरीर में भी यह मिलता है।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">निर्माण</span></b><span padma_font_family_property="Symbol" style="font-size: 14pt; font-family: Symbol;">-</span><span   style="font-size: 14pt; font-family: DV-TTSurekhEN;">विद्युत भट्ठी में कार्बन द्वारा सिलिकन 
    के डाईआक्साइड को अपचन कराकर सिलिकन प्राप्त किया जाता 
    है। ऐल्यूमिनियम, पोटैशियम या जिंक की सिलिकन क्लोराइड 
    </span><span padma_font_family_property="Courier" style="font-size: 14pt; font-family: Courier;">(Si Cl4)</span><span style="font-size: 14pt; font-family: Symbol;"> </span><span   style="font-size: 14pt; font-family: DV-TTSurekhEN;">पर क्रिया द्वारा 
    भी सिलिकन तत्व बनाया गया है। रक्त तप्त टेंटेलम पर सिलिकन 
    क्लोराइड के विघटन द्वारा विशुद्ध अवस्था में सिलिकन प्राप्त 
    होता है।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">गुण धर्म</span></b><b style=""><span style="font-size: 14pt; font-family: Symbol;"> </span></b><span padma_font_family_property="Symbol" style="font-size: 14pt; font-family: Symbol;">-</span><span   style="font-size: 14pt; font-family: DV-TTSurekhEN;">विशुद्ध 
    सिलिकन मिलना कठिन है। अन्य तत्वों की सूक्ष्म मात्रा द्वारा इसके 
    गुणों में बहुत अंतर आ जाता है, जिसके कारण विभिन्न विधियों 
    से प्राप्त सिलिकन के गुण भिन्न-भिन्न ही मिलते हैं। विशुद्ध सिलिकन 
    के कुछ स्थिरांक जैसे संकेत </span><span padma_font_family_property="Courier" style="font-size: 14pt; font-family: Courier;">(Si)</span><span style="font-size: 14pt; font-family: Symbol;"> </span><span   style="font-size: 14pt; font-family: DV-TTSurekhEN;">परमाणु 
    संख्या १४, परमाणु भार २८.०८६, गलनांक १४१०</span><span padma_font_family_property="Symbol" style="font-size: 14pt; font-family: Symbol;">� </span><span   style="font-size: 14pt; font-family: DV-TTSurekhEN;">सें., 
    क्वथनांकन २६८०</span><span padma_font_family_property="Symbol" style="font-size: 14pt; font-family: Symbol;">� </span><span   style="font-size: 14pt; font-family: DV-TTSurekhEN;">सें., घनत्व २.३३ ग्राम प्रति घ. सेंमी. परमाणु 
    व्यास १.३२ एंगस्ट्राम, विशिष्ट ताप ०.१६२ कैलोरी और वर्तनांक 
    ४.२४ हैं। सिलिकन क्रिस्टलीय और अक्रिस्टलीय दोनों अवस्थाओं में 
    मिलता है। क्रिस्टल सिलिकन में धातु की सी चमक और विद्युत 
    चालकता होती है। यह काँच से भी कठोर है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">सिलिकन जल या साधारण 
    अम्लों से प्रभावित नहीं होता। केवल हाइड्रोफ्लोरिक अम्ल की 
    क्रिया द्वारा फ्लोरोसिलिसिक अम्ल </span><span padma_font_family_property="Courier" style="font-size: 14pt; font-family: Courier;">(H2 Si F6)</span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">बनाता 
    है। उबलते क्षार के विलयन की अभिक्रिया द्वारा सिलिकेट बनता 
    है। फ्लोरीन तथा क्लोरीन गैस सिलिकन से शीघ्र किया कर क्रमश:</span><span style="font-size: 14pt; font-family: Symbol;"> </span><span   style="font-size: 14pt; font-family: DV-TTSurekhEN;">सिलिकन 
    फ्लोराइड </span><span padma_font_family_property="Courier" style="font-size: 14pt; font-family: Courier;">(Si F4) </span><span   style="font-size: 14pt; font-family: DV-TTSurekhEN;">और सिलिकन क्लोराइड 
    </span><span padma_font_family_property="Courier" style="font-size: 14pt; font-family: Courier;">(Si Cl4)</span><span style="font-size: 14pt; font-family: Symbol;"> </span><span   style="font-size: 14pt; font-family: DV-TTSurekhEN;">बनाते हैं। उच्च 
    ताप पर ऑक्सीजन, जलवाष्प तथा अनेक धातुएँ सिलिकन से अभिक्रिया 
    करती हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">सिलिकन चतुर्थ समूह 
    का तत्व होने के कारण कार्बन से अनेक गुणों में मिलता-जुलता 
    है। सिलिकन परमाणु के बाहरी कक्ष में चार इलेक्ट्रॉन हैं। 
    ये इलेक्ट्रॉन अन्य तत्वों के इलेक्ट्रॉनों से मिलकर चार 
    सहसंयोजक बंध बनाते हैं। इन बंधों में कार्बन से अधिक 
    आयनिक गुण वर्तमान हैं। फिर भी इसके सहसंयोजक बंध 
    बनाते हैं। इस बंधों में कार्बन से अधिक आयनिक गुण वर्तमान 
    हैं। फिर भी इसके सहसंयोजक गुण प्रधान होते हैं। कभी-कभी 
    चार संयोजकता से अधिक के यौगिक भी मिलते हैं।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">यौगिक</span></b><span padma_font_family_property="Symbol" style="font-size: 14pt; font-family: Symbol;">-</span><span   style="font-size: 14pt; font-family: DV-TTSurekhEN;">सिलिकन के यौगिकों में बहुलकीकरण 
    </span><span padma_font_family_property="Courier" style="font-size: 14pt; font-family: Courier;">(polymerization)</span><span style="font-size: 14pt; font-family: Symbol;"> </span><span   style="font-size: 14pt; font-family: DV-TTSurekhEN;">की विशेष प्रवृत्ति 
    रहती है। यह जल के साथ शीघ्र जल अपघटित हो सिलिकन डाईऑक्साइड 
    </span><span padma_font_family_property="Courier" style="font-size: 14pt; font-family: Courier;">(Si O2)</span><span style="font-size: 14pt; font-family: Symbol;"> </span><span   style="font-size: 14pt; font-family: DV-TTSurekhEN;">या अन्य सिलिकेट 
    में परिणत हो जाते हैं। रेत अथवा सिलिका अत्यंत सामान्य यौगिक 
    है। यह क्रिस्टलीय तथा अक्रिस्टलीय दोनों दशाओं में मिलता है। 
    क्रिस्टलीय सिलिका को क्वार्ट्ज कहते हैं जो रंगहीन पारदर्शी 
    गुण का है। सूक्ष्म मात्रा में अशुद्धियों की उपस्थिति से यह विभिन्न 
    रत्न बनाता है जैसे नीलमणि, सूर्यकांतमणि, सुलेमानी पत्थर 
    आदि।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">सिलिकन के हैलोजनों 
    से प्राप्त सिलिकन फ्लोराइड </span><span padma_font_family_property="Courier" style="font-size: 14pt; font-family: Courier;">(Si 
    F4)</span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">गैस है, सिलिकन क्लोराइड </span><span padma_font_family_property="Courier" style="font-size: 14pt; font-family: Courier;">(Si 
    Cl4,</span><span style="font-size: 14pt; font-family: Symbol;"> </span><span   style="font-size: 14pt; font-family: DV-TTSurekhEN;">क्वथनांक ५७</span><span padma_font_family_property="Symbol" style="font-size: 14pt; font-family: Symbol;">� </span><span   style="font-size: 14pt; font-family: DV-TTSurekhEN;">सें.) तथा ब्रोमाइड 
    </span><span padma_font_family_property="Courier" style="font-size: 14pt; font-family: Courier;">(Si I4,</span><span style="font-size: 14pt; font-family: Symbol;"> </span><span   style="font-size: 14pt; font-family: DV-TTSurekhEN;">क्वथनांक १५३</span><span padma_font_family_property="Symbol" style="font-size: 14pt; font-family: Symbol;">� </span><span   style="font-size: 14pt; font-family: DV-TTSurekhEN;">सें.) 
    द्रव है और सिलिकन आयोडाइड </span><span padma_font_family_property="Courier" style="font-size: 14pt; font-family: Courier;">(Si I4)</span><span style="font-size: 14pt; font-family: DVB-TTSurekhEN;"> 
    </span><span   style="font-size: 14pt; font-family: DV-TTSurekhEN;">ठोस 
    है जिसका गलनांक १२१</span><span padma_font_family_property="Symbol" style="font-size: 14pt; font-family: Symbol;">� </span><span   style="font-size: 14pt; font-family: DV-TTSurekhEN;">सें., तथा क्वथनांक २९०</span><span padma_font_family_property="Symbol" style="font-size: 14pt; font-family: Symbol;">� </span><span   style="font-size: 14pt; font-family: DV-TTSurekhEN;">सें. 
    है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">सिलिकन डाईआक्साइड 
    तथा कार्बन के मिश्रण को विद्युत भट्ठी में गर्म करने से सिलिकन 
    कार्बाइड<span   style="">श् </span></span><span padma_font_family_property="Courier" style="font-size: 14pt; font-family: Courier;">(Si 
    C)</span><span style="font-size: 14pt; font-family: Symbol;"> </span><span   style="font-size: 14pt; font-family: DV-TTSurekhEN;">बनता है जो अत्यंत कठोर पदार्थ है (सं.-सिलिकन 
    कार्बाइड)।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">कार्बनिक यौगिकों में 
    सिलिकन परमाणु प्रविष्ट करने पर बने पदार्थों को सिलिकोन 
    कहते हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">इनके असाधारण गुणों 
    के फलस्वरूप अनेक उपयोग हैं। सिलिकोन की ग्रीज न सूखने वाली 
    होती है और उच्च निर्वात </span><span padma_font_family_property="Courier" style="font-size: 14pt; font-family: Courier;">(Vacuum)</span><span style="font-size: 14pt; font-family: Symbol;"> </span><span   style="font-size: 14pt; font-family: DV-TTSurekhEN;">में 
    काम आती है। कुछ ऐसे तैल पदार्थ भी बने हैं जिनकी किसी 
    सतह पर परत चढ़ाने पर उसकी रक्षा हो सकती है। आजकल अनेक 
    ऐतिहासिक इमारतों के बचाव के लिए उनकी सफाई करने 
    के पश्चात् सिलिकोन का लेप लगाया जाता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">पृथ्वी की चट्टानें सिलिकेट 
    पदार्थों से बनी हैं। अनेक स्थानों पर विशुद्ध क्वार्ट्ज भी मिलता 
    है परंतु अन्य धातुओं के सिलिकेट ही प्राय: मिलते हैं। कुछ 
    सिलिकेट कृत्रिम विधियों द्वारा भी बनाए गए हैं। </span></p>
  <p class="MsoNormal"><span   style="font-size: 14pt; font-family: DV-TTSurekhEN;">सोडियम या पोटैशियम 
    के जल विलयन को सांद्र करने से काँच सा पदार्थ मिलता है 
    जिसे जलकाँच </span><span padma_font_family_property="Courier" style="font-size: 14pt; font-family: Courier;">(water glass)</span><span style="font-size: 14pt; font-family: Symbol;"> </span><span   style="font-size: 14pt; font-family: DV-TTSurekhEN;">कहते 
    हैं। वास्तव में साधारण काँच को भी मिश्रित सिलिकेटों का सांद्र 
    विलयन समझना चाहिए। सिलिकेटों की संरचना पर बहुत अनुसंधान 
    हुआ है और इसी के आधार पर सिलिकेट समूहों का विभाजन 
    भी हुआ है। कुछ सिलिकेटों की बनावट तीनों आयामों </span><span padma_font_family_property="Courier" style="font-size: 14pt; font-family: Courier;">(dimensions)</span><span style="font-size: 14pt; font-family: Symbol;"> </span><span   style="font-size: 14pt; font-family: DV-TTSurekhEN;">के 
    जाल की सी होती है। कुछ की बनावट मुख्य तथा दो आयामों 
    की होती है। यह चादर की सी बनावट के सिलिकेट हैं, जैसे 
    अभ्रक </span><span padma_font_family_property="Courier" style="font-size: 14pt; font-family: Courier;">(mica)</span><span style="font-size: 14pt; font-family: Symbol;"> </span><span   style="font-size: 14pt; font-family: DV-TTSurekhEN;">आदि। 
    कुछ लंबी शृंखला के या गोलाकार बनावट के सिलिकेट भी 
    होते हैं। कुछ सिलिकेट छोटे परमाणु के भी होते हैं जिनकी 
    बनावट चतुष्फलकीय </span><span padma_font_family_property="Courier" style="font-size: 14pt; font-family: Courier;">(tetrahedral)</span><span style="font-size: 14pt; font-family: Symbol;"> </span><span   style="font-size: 14pt; font-family: DV-TTSurekhEN;">रूप 
    की होती है।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">उपयोग</span></b><span padma_font_family_property="Symbol" style="font-size: 14pt; font-family: Symbol;">-</span><span   style="font-size: 14pt; font-family: DV-TTSurekhEN;">सिलिकन का उपयोग मिश्र धातु बनाने 
    में होता है। सिलिकन मिश्रित लोह रासायनिक रूप से प्रतिरोधी 
    होता है। विद्युत उद्योग में भी ऐसी मिश्र धातु का उपयोग हुआ 
    है। सिलिकोन पदार्थों का वर्णन ऊपर किया जा चुका है। सिलिकेट 
    पदार्थ चीनी मिट्टी के उद्योग, भट्ठियाँ बनाने में और काँच 
    उद्योग में काम आते हैं। इनके अतिरिक्त धातुकर्म में सिलिका 
    का उपयोग अशुद्धियों को हटाने के लिए किया जाता है।<span   style="">   
    </span><span   style="">   </span><span   style="">   </span>(रमेशचंद्र कपूर)</span></p>
</div>
</body></html>