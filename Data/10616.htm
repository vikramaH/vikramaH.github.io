<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<font  size="4">
<p  ><b  >अलेक्सांदर 
  सेवेरस </b>(२०८-२३५ ई.), 
  जिसका पूरा 
  नाम, मार्कस ओरेलियस 
  सेवेरस अलेक्सांदर 
  था। वह सम्राट् 
  का पुत्र तो न 
  था पर सम्राट् 
  हेलियो गैबलस 
  की हत्या के बाद 
  प्रभावशाली शरीररक्षक 
  सेना ने उसे सम्राट् 
  बना दिया। उस समय 
  वह निरा बालक 
  ही था। परिणाम 
  यह हुआ कि साम्राज्य 
  में सर्वत्र विद्रोह 
  होने लगे। स्वयं 
  सम्राट् को फारस 
  के सस्सानी राजा 
  से लड़ने के लिए 
  पूर्व जाना पड़ा। 
  वहाँ से तो वह 
  विशेष प्रतिष्ठापूर्वक 
  नहीं ही लौटा, 
  उधर लौटते ही 
  जो उसे पश्चिम 
  में गॉल के जर्मनों 
  से लोहा लेना 
  पड़ा तो उसी मोर्चे 
  पर वह मारा 
  गया। 						(ओ.ना.उ.)</p>
<p><b></b></p>
</font> 
</body></html>