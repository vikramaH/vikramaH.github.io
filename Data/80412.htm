<html><head>

<meta http-equiv="Content-Type" content="text/html; charset=utf-8">
<title></title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">बिहार शरीफ </span></b><span   style="font-size: 14pt; font-family: DV-TTSurekhEN;">स्थिति 
    : २५</span><span style="font-size: 14pt; font-family: Symbol;"><span padma_font_family_property="Symbol" style="">°</span></span><span   style="font-size: 14pt; font-family: DV-TTSurekhEN;"> ११</span><span style="font-size: 14pt; font-family: Symbol;"><span padma_font_family_property="Symbol" style="">¢</span></span><span   style="font-size: 14pt; font-family: DV-TTSurekhEN;"> उ. अ. तथा ८५</span><span style="font-size: 14pt; font-family: Symbol;"><span padma_font_family_property="Symbol" style="">°</span></span><span   style="font-size: 14pt; font-family: DV-TTSurekhEN;"> ३१</span><span style="font-size: 14pt; font-family: Symbol;"><span padma_font_family_property="Symbol" style="">¢</span></span><span   style="font-size: 14pt; font-family: DV-TTSurekhEN;"> पू. दे.। यह भारत 
    में बिहार राज्य के मध्य भाग में एवं पटना नगर से लगभग ३० 
    मील दक्षिण पूर्व, पंचान नदी के किनारे स्थित, पटना जिले 
    का एक प्रसिद्ध उपमंडल एवं नगर है। यहाँ लगभग ४५ से ६० इंच 
    तक वर्षा होती है तथा सर्दियाँ स्वच्छ, ठंढी तथा शुष्क रहती 
    हैं। यह धान, जौ, मक्का, चना, गन्ना, आलू एवं तिलहन के उत्पादक 
    क्षेत्र में स्थित होने के कारण बाजार बन गया है। बहुत समय 
    तक यह मगध की राजधानी भी रहा है। प्राचीन काल में भगवान् 
    बुद्ध ने यहाँ पर उपदेश दिए थे। बुद्धकालीन भग्नावाशेष देखने 
    से मालूम होता है कि यह नगर काफी पुराना है। यहाँ कई 
    मस्जिदें एवं मकबरे हैं जिनमें सरीफुद्दीन मकदूम मकबरा प्रसिद्ध 
    है। यहाँ से कुछ ही मील दक्षिण-पूर्ण नालंदा स्थान है, जहाँ 
    बौद्धकाल में एक बड़ा विश्वविद्यालय स्थित था, जिसमें सुदूर भारत 
    से ही नहीं चीन और तिब्बत से भी बौद्ध धर्म और भारतीय दर्शन 
    की शिक्षा प्राप्त करने के लिए छात्र आते थे। यहाँ के खंडहरों 
    में प्राप्त प्राचीन वस्तुओं का एक संग्रहालय स्थापित हुआ है और 
    बौद्ध धर्म के अध्ययन और अनुसंधान के लिए पाली संस्थान की 
    स्थापना भी यहाँ हुई है। इसके निदेशक पाली के सुप्रसिद्ध 
    विद्वान् श्री जगदीश कश्यप<span   style="">श् </span>हैं। 
    </span></p>
  <p padma_font_family_property="&quot;Times New Roman&quot;" class="MsoNormal"> </p>
  </div>
</body></html>