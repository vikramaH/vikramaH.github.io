<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="5"><b  >अदोनी</b></font><font    size="4"> 
  आंध्र प्रदेश के 
  कर्नूल जिले 
  का एक ताल्लुक तथा 
  नगर है। नगर 
  १५<font padma_font_family_property="Symbol" face="Symbol">°</font> ३८<font padma_font_family_property="Symbol" face="Symbol">¢</font> उ. अक्षांश 
  तथा ७७<font padma_font_family_property="Symbol" face="Symbol">°</font> १७<font padma_font_family_property="Symbol" face="Symbol">¢</font> 
  पूर्वी देशांतर 
  पर, मद्रास से 
  ३०७ मील दूर, बैंगलोर 
  से सिकंदराबाद 
  जाने वाले राजमार्ग 
  पर स्थित है तथा 
  गुंटकल जंकशन 
  से रेलमार्ग 
  द्वारा संबद्ध है। 
  यहाँ पर १४वीं शताब्दी 
  के विजयनगर 
  नरेशों का एक 
  प्रसिद्ध दुर्ग चट्टानी 
  पहाड़ों के ऊपर 
  स्थित है। १५६८ ई. में 
  बीजापुर के 
  सुल्तान ने इसकी 
  अपने अधीन कर 
  लिया। तब से यह 
  मुसलमानों के 
  आधिपत्य में रहा 
  तथा सन् १८०० ई. में 
  अंग्रेजों के अधिकार 
  में चला गया। इस 
  प्रसिद्ध दुर्ग के 
  अवशेष पाँच पहाड़ियों 
  पर स्थित हैं तथा 
  पर्याप्त क्षेत्रफल 
  घेरे हुए हैं। इन 
  पाँच में से दो 
  पहाड़ियों के नाम 
  क्रमश बाराखिला 
  तथा तालीबंदा 
  है। बाराखिला 
  के शिखर पर 
  प्राचीन शस्त्रों 
  के रखने का स्थान 
  तथा एक अद्भुत 
  शिलातोप है। 
  इस दुर्ग के नीचे 
  अदोनी नगर बसा 
  हुआ है। यह एक औद्योगिक 
  केंद्र है। कपास 
  व्यापार, रुई से 
  सूत तैयार करने 
  के एवं रेशम बुनाई 
  के कारखानों 
  का यहाँ आधिक्य 
  है। रंग और 
  टिकाऊपन की 
  दृष्टि से यहाँ से 
  सूती कालीन 
  प्रसिद्ध हैं। १८६७ ई. में 
  यहाँ नगरपालिका 
  स्थापित हुई। 														(न. 
  ला.)</font></p>
<b></b>
<p><font  size="5"><b></b></font></p>
</body></html>