<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >पन्ना</b> 
  १. जिला, यह मध्यप्रदेश 
  राज्य का एक जिला 
  है, इसका क्षेत्रफल 
  २,७१६ वर्ग मील है। 
  इसके उत्तर-पश्चिम 
  में छतरपुर, 
  दक्षिण-पूर्व में 
  दमोह, दक्षिण 
  में जबलपुर, पूर्व 
  में सतना एवं उत्तर 
  में उत्तर प्रदेश राज्य 
  का बाँदा जिला 
  पड़ता है। इस जिले 
  में विंध्य पर्वत 
  की पन्ना श्रेणी 
  का विस्तार है। 
  यहाँ की प्रमुख 
  नदी केन है। यहाँ 
  का जलवायु गर्म 
  किंतु स्वस्थ्यप्रद है। 
  यहाँ औसत वार्षिक 
  वर्षा ४२ इंच होती 
  है। कृषि में गेहूँ, 
  तिलहन, धान एवं 
  ज्वार का प्रमुख 
  स्थान है।</font></p>
<font size="2">
<p><font  size="4"><font    size="4">२. नगर, 
  स्थिति : <font padma_font_family_property="Symbol" face="Symbol">24° 43¢ </font>उ.अ. 
  तथा <font padma_font_family_property="Symbol" face="Symbol">80° 12¢</font> पू.दे.। 
  यह उपर्युक्त जिले 
  का प्रमुख नगर 
  है। यह नौगाँव 
  से सतना जानेवाले 
  मार्ग पर स्थित 
  है। पहले यह बेवस 
  गौड़ लोगों 
  की बस्ती था, किंतु 
  १३वीं या १४वीं शती 
  में रीवा के बघेल 
  लोगों का निवासस्थान 
  बना। यह नगर 
  सागरतल से ८०० 
  फुट की ऊँचाई 
  पर स्थित एवं आसपास 
  की पहाड़ियों 
  से ३०० फुट गहरी 
  घाटी की ऊँचाई 
  पर स्थित एवं आसपास 
  की पहाड़ियों 
  से ३०० फुट गहरी 
  घाटी में बसा 
  है। नगर में कई 
  मंदिर बने हैं, 
  जिनमें बलदेव 
  जी का मंदिर 
  काफी प्रसिद्ध है। 
  इसे राजा रुद्रप्रताप 
  सिंह ने बनवाया 
  था। यहाँ हिंदू 
  मुसलमान का 
  भेदभाव भूलकर, 
  दोनों को एक 
  करनेवाले महात्मा 
  प्राणनाथ जी की 
  समाधि है। इनके 
  मत को माननेवाले 
  अपने को धामास 
  या प्राणनाथी 
  कहते हैं। इस नगर 
  से छतरपुर ४२ 
  मील, नौगाँव 
  २७ मील एवं सतना 
  ४४ मील दूर है।(रमेशचंद्र 
  दुबे)</font></font></p>
</font>
</body></html>