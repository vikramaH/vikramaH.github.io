<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="4"><b  >गबेल, फान कार्ल एबरहार्ट,</b></font> <font padma_font_family_property="Times New Roman, Times, serif" face="Times New Roman, Times, serif" size="4">(Goebel, von Karl Eberhardt ) </font><font    size="4">जर्मन वनस्पति वैज्ञानिक। इनका जन्म बाडेन </font><font padma_font_family_property="Times New Roman, Times, serif" face="Times New Roman, Times, serif" size="4">(Baden, Austria) </font><font    size="4">प्रदेश के बिएटिंघाइम </font><font padma_font_family_property="Times New Roman, Times, serif" face="Times New Roman, Times, serif" size="4">(Bietigheim)</font><font    size="4"> कस्बे में हुआ था। इन्होंने ट्यूबिंजेन </font><font padma_font_family_property="Times New Roman, Times, serif" face="Times New Roman, Times, serif" size="4">(Tubingen) </font><font    size="4">में हौफमास्टर </font><font padma_font_family_property="Times New Roman, Times, serif" face="Times New Roman, Times, serif" size="4">(Hofmeister) </font><font    size="4">के और स्ट्रैसबर्ग </font><font padma_font_family_property="Times New Roman, Times, serif" face="Times New Roman, Times, serif" size="4">(Strasbourg)</font><font    size="4"> में डे बारी </font><font padma_font_family_property="Times New Roman, Times, serif" face="Times New Roman, Times, serif" size="4">(De Barry) </font><font    size="4">के अधीन अध्ययन किया था।</font></p><p>
<font    size="4">कुछ समय तक ज़ाक्स </font><font padma_font_family_property="Times New Roman, Times, serif" face="Times New Roman, Times, serif" size="4">(Sachs) </font><font    size="4">के
 सहायक के रूप में तथा अन्य पदो पर कार्य करने के पश्चात्, ये सन् १८९१ 
में म्यूनिख विश्वविद्यालय में वनस्पति विज्ञान के प्रोफेसर नियुक्त हुए। 
इनका समस्त वैज्ञानिक जीवन इसी पद कार्य करते बीता।</font></p>
<p> <font    size="4">बीजवाले 
  तथा अंडधानी </font><font padma_font_family_property="Times New Roman, Times, serif" face="Times New Roman, Times, serif" size="4">(archegonium) 
  </font><font    size="4">पौधों 
  की आकारिकी 
  </font><font padma_font_family_property="Times New Roman, Times, serif" face="Times New Roman, Times, serif" size="4">(morphology) </font><font    size="4">तथा 
  जैविकी </font><font padma_font_family_property="Times New Roman, Times, serif" face="Times New Roman, Times, serif" size="4">(biology) 
  </font><font    size="4">संबंधी 
  महत्वपूर्ण कृतियों 
  के लिये ये प्रसिद्ध 
  है। इन्होंने कई 
  प्रसिद्ध पुस्तकें 
  लिखी है। इनमें 
  फ्लांज़ेन बायोलोगिश 
  शिल्डरुन्गेन </font><font padma_font_family_property="Times New Roman, Times, serif" face="Times New Roman, Times, serif" size="4">(Pflanzen 
  Biologische Schilderungen), </font><font    size="4">ज़ाक्स 
  की पुस्तक के लिए 
  लिखी वर्गीकरण 
  तथा विशेष आकारिकी 
  की रूपरेखा </font><font padma_font_family_property="Times New Roman, Times, serif" face="Times New Roman, Times, serif" size="4">(Outlines 
  of Classification and Special Morphology)</font><font    size="4">, 
  पौधो की अंगवर्णना 
  </font><font padma_font_family_property="Times New Roman, Times, serif" face="Times New Roman, Times, serif" size="4">(Organography)</font><font    size="4">, 
  आर्गेनोग्राफ़ी 
  डेर फ्लांज़ेन इंसबेजांडेर 
  आर्कीगोनिएटेन 
  उंड सामेन फ्लांज़ेन 
  इत्यादि प्रसिद्ध हैं। 
  अंतिम पुस्तक इनकी 
  सबसे प्रसिद्ध पुस्तक 
  हैं। (सावित्री 
  जायसवाल)</font></p>
<font size="2"></font></body></html>