<html><head>

<meta http-equiv="Content-Type" content="text/html; charset=utf-8">
<title></title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p style="text-align: left;"   class="MsoBodyTextIndent2"><b   style="text-align: left;">ब्रैकियोपोडा</b> (<span padma_font_family_property="DV1-TTSurekh" style="font-family: DV1-TTSurekh;">Brachiopoda</span>) अकशेरुकी प्राणियों का 
    संघ है जिसके सभी सदस्य समुद्री प्राणी हैं। इस संघ के प्राणी 
    द्विक्पाटी (<span padma_font_family_property="DV1-TTSurekh" style="font-family: DV1-TTSurekh;">bivalve</span>) कवच 
    (<span padma_font_family_property="DV1-TTSurekh" style="font-family: DV1-TTSurekh;">shell</span>), अखंड (<span padma_font_family_property="DV1-TTSurekh" style="font-family: DV1-TTSurekh;">unsegmented</span>) देवगुहा, द्विपार्श्वी (<span padma_font_family_property="DV1-TTSurekh" style="font-family: DV1-TTSurekh;">bilaterial</span>) तथा स्पर्शकयुक्त मुख 
    खाँचा (<span padma_font_family_property="DV1-TTSurekh" style="font-family: DV1-TTSurekh;">buccal groove</span>) वाले 
    हैं। ये द्विपार्श्व, असममित प्राणी हैं।</p>
  <p style="text-align: left;"   class="MsoBodyTextIndent2"><b   style="text-align: left;">कवच</b><span style="font-family: Symbol;"><span padma_font_family_property="Symbol" style="">¾</span></span>ब्रैकियोपोडा का शरीर 
    द्विक्पाटी कवच के अंदर बंद रहता है। ये कवच क्रमश: पृष्ठ 
    (<span padma_font_family_property="DV1-TTSurekh" style="font-family: DV1-TTSurekh;">dorsal</span>) तथा अधर (<span padma_font_family_property="DV1-TTSurekh" style="font-family: DV1-TTSurekh;">ventral</span>)<span   style="">श् </span>कपाट कहलाते हैं (चित्र १.)। पृष्ठकपाट छोटा होता 
    है। टेरिबैचला (<span padma_font_family_property="DV1-TTSurekh" style="font-family: DV1-TTSurekh;">Terebratula</span>) 
    तथा वाल्डहाइमिआ (<span padma_font_family_property="DV1-TTSurekh" style="font-family: DV1-TTSurekh;">Waldheimia</span>) 
    वंश के प्राणियों में अधर कपाट प्राय: लंबा होता है और चोंच 
    की तरह पीछे की ओर बढ़ा रहता है। इस चोंच को ककुद 
    (<span padma_font_family_property="DV1-TTSurekh" style="font-family: DV1-TTSurekh;">umbo</span>) कहते हैं। वृंत के द्वारा प्राणी 
    पत्थर या चट्टान से जुड़ा रहता है। क्रेनिया (<span padma_font_family_property="DV1-TTSurekh" style="font-family: DV1-TTSurekh;">Crania)</span> वंश के प्राणियों में वृंत 
    नहीं होता, क्योंकि इस वंश के प्राणियों का अधर कपाट चट्टान 
    से जुड़ा रहता है।</p>
  <p class="MsoBodyTextIndent2"><img src="80591_files/80591-1.jpg" height="277" width="380"></p>
  <p style="text-align: left;"   class="MsoBodyTextIndent2">प्रत्येक कपाट संगत प्रावार फ्लैप (<span padma_font_family_property="DV1-TTSurekh" style="font-family: DV1-TTSurekh;">malntle 
    flap</span>) से प्रच्छन्न रहता है। प्रावार उपकला (<span padma_font_family_property="DV1-TTSurekh" style="font-family: DV1-TTSurekh;">mantle epithelium</span>) सूक्ष्म पैपिली (<span padma_font_family_property="DV1-TTSurekh" style="font-family: DV1-TTSurekh;">papillae</span>) के रूप में वृद्धि करती 
    है और कवच के एक सिरे से दूसरे सिरे तक जाती है। पैपिली 
    जिन कोशिकाओं के बने होते हैं, वे कोशिकाएँ प्राय: सूक्ष्म 
    शाखन प्ररूप की होती हैं। कवच की वृद्धि पैपिली पर निर्भर 
    रहती है। प्रत्येक कवच का बाह्यस्तर कार्बनिक पदार्थ का बना 
    होता है। इस स्तर के नीचे शुद्ध कैल्सियम कार्बोनेट का पतला 
    स्तर रहता है तथा कैल्सियमी एवं आंशिक कार्बनिक पदार्थो का 
    बना मोटा आंतर प्रिज्मीय स्तर (<span padma_font_family_property="DV1-TTSurekh" style="font-family: DV1-TTSurekh;">prismatic 
    layer</span>) रहता है। कवच के कपाट पेशी तंत्र द्वारा खुलते 
    और बंद होते हैं। हिंज (<span padma_font_family_property="DV1-TTSurekh" style="font-family: DV1-TTSurekh;">hinge</span>) 
    रेखा पीछे और प्रावार गुहिका (<span padma_font_family_property="DV1-TTSurekh" style="font-family: DV1-TTSurekh;">mantle 
    cavity</span>) आगे होती है।</p>
  <p style="text-align: left;"   class="MsoBodyTextIndent2">लोफ़ोफ़ोर (<span padma_font_family_property="DV1-TTSurekh" style="font-family: DV1-TTSurekh;">Lophophore</span>)<span style="font-family: Symbol;"><span padma_font_family_property="Symbol" style="">¾</span></span>कवच 
    को खोल देने पर दिखाई पड़ता है कि अधिकांश स्थान एक 
    जटिल रचनावाले अंग ने घेर रखा है, जिसे लोफ़ोफ़ोर कहते 
    हैं। लोफ़ोफ़ोरके अनुप्रस्थ खाँचे में मुँह स्थित रहता है। यह 
    खाँचा पृष्ठ में सतत ओष्ठ द्वारा तथा अधर में स्पर्शकों की पंक्ति 
    द्वारा घिरा रहता है। खाँचा बहुत बढ़ा रहता है और इसके 
    दोनों किनारे दो बाहुओं का रूप ले लेते हैं। ये बाहु प्राय: 
    सर्पिल वलित रहती है। स्पर्शक (<span padma_font_family_property="DV1-TTSurekh" style="font-family: DV1-TTSurekh;">tentacle</span>) 
    लंबे होते हैं और क़वच की दरार से बाहर निकल सकते हैं। 
    स्पर्शक और प्रावार की सतह पर स्थित पक्ष्माभिकाएँ (<span padma_font_family_property="DV1-TTSurekh" style="font-family: DV1-TTSurekh;">cilia</span>) अनी कक्षाघाती गति (<span padma_font_family_property="DV1-TTSurekh" style="font-family: DV1-TTSurekh;">lashing movement</span>) द्वारा लोफ़ोफ़ोर 
    की दो बाहुओं के सामने दूसरी ओर अंदर जानेवाली जल की 
    दो धाराएँ उत्पन्न करती हैं। बाहर निकलने वाली जल की धारा 
    दोनों बाहुओं के मध्य में होती है। कवच के अंदर उपर्युक्त 
    दोनों जलधाराओं में से प्रत्येक लोफ़ोफ़ोर के स्पर्शकों के 
    मध्य में जाती है, जहाँ पानी में तैरते हुए हलके खाद्य पदार्थ 
    छन जाते हैं। ये पदार्थ दूसरी पक्ष्माभिका द्वारा मुँह के खाँचे 
    में और वहाँ से मुँह में जाते हैं। भारी पदार्थ अधर प्रावारपालि 
    पर रह जाते हैं और बाहर जानेवाली जलधारा द्वारा बाहर 
    चले जाते हैं।</p>
  <p class="MsoBodyTextIndent2" align="center"><img src="80591_files/80591-2.jpg" height="224" width="374"></p>
  <p style="text-align: left;"   class="MsoBodyTextIndent2" align="center"><b   style="text-align: left;">चित्र २. क्रेनिया</b> (<span padma_font_family_property="DV1-TTSurekh" style="font-family: DV1-TTSurekh;">Crania</span>) </p>
  <p style="text-align: left;"   class="MsoBodyTextIndent2" align="center">(स्पर्शकों से भोजन ग्रहण करते 
    हुए) </p>
  <p style="text-align: left;"   class="MsoBodyTextIndent2" align="center">त. अंदर जाता हुआ, जल तथा 
    खाद्य और थ. जल का निर्गम </p>
  <p style="text-align: left;"   class="MsoBodyTextIndent2"><b   style="text-align: left;">पाचक तंत्र</b> <span style="font-family: Symbol;"><span padma_font_family_property="Symbol" style="">¾</span></span> मुँह पक्ष्माभिकामय 
    (<span padma_font_family_property="DV1-TTSurekh" style="font-family: DV1-TTSurekh;">ciliated</span>) आहारनाल में खुलता है। 
    आहारनाल की आवृति वी (<span padma_font_family_property="DV1-TTSurekh" style="font-family: DV1-TTSurekh;">V</span>) 
    की तरह होती है और इसमें थैली (<span padma_font_family_property="DV1-TTSurekh" style="font-family: DV1-TTSurekh;">sac</span>) 
    के आकार का आमाशय सम्मिलित है। आमाशय में शाखित नलियोंवाली 
    पाचक ग्रंथियाँ खुलती हैं, जिसकी गुहा में अधिकांश पाचन होता 
    है। आंत्र सीधी नली की तरह का होता है। वाल्डहाइमिआ में 
    आंत्र अंत में पूर्ण बंद रहता है (चित्र ३.)। लेकिन </p>
  <p class="MsoBodyTextIndent2" align="center"><img src="80591_files/80591-3.jpg" height="288" width="477"></p>
  <p   class="MsoBodyTextIndent2" style="text-align: left;">क्रेनिया और लिंगुला में गुदा रहती है (देखें चित्र ४. अ)। देहगुहा 
    विस्तृत होती है तथा अधरापृष्ठी (<span padma_font_family_property="DV1-TTSurekh" style="font-family: DV1-TTSurekh;">dorsoventral</span>) आंत्रयोजनी (<span padma_font_family_property="DV1-TTSurekh" style="font-family: DV1-TTSurekh;">mesentery</span>) द्वारा दाहिने और बाएँ, 
    दो भागों, में बँटी रहती है। अनुप्रस्थ आंत्रयोजनी भी होती 
    है। यह लोफोफोर तथा स्पर्शक में जाती है और प्रावार में 
    प्रावार कोटर (<span padma_font_family_property="DV1-TTSurekh" style="font-family: DV1-TTSurekh;">palliala sinus</span>) 
    के रूप में जाती है।</p>
  <p   class="MsoBodyTextIndent2" style="text-align: left;"><b   style="text-align: left;">जनन अंग</b> <span style="font-family: Symbol;"><span padma_font_family_property="Symbol" style="">¾</span></span> नर 
    मादा प्राय: अलग अलग होते हैं। कुछ प्राणी उभयलिंगी (<span padma_font_family_property="DV1-TTSurekh" style="font-family: DV1-TTSurekh;">hermaphrodite</span>) भी होते हैं। जनन 
    अंग देहगुहा की उपकला से आंत्र के पास विकसित होते हैं। 
    जनन ग्रंथियाँ मोटी, पीली पट्टी की तरह दिखाई पड़ती 
    हैं। परिपक्व लिंगकोशिकाएँ देहगुहा में मुक्त होकर वृक्क से 
    बाहर जाती हैं। कुछ वंशों में अंडों के विकास का प्रथम चरण 
    वृक्क के पास स्थित भ्रूणधानियों (<span padma_font_family_property="DV1-TTSurekh" style="font-family: DV1-TTSurekh;">brood 
    pouch</span>) में पूरा होता है। यही वृक्क उत्सर्जन का भी कार्य 
    करता है। ये वृक्क एक जोड़ा या कभी कभी दो जोड़ा होते हैं। 
    अधिकांश ब्रैकियोपोडा में निषेचन माता पिता के कवच के बाहर 
    होता है।</p>
  <p style="text-align: left;"   class="MsoBodyTextIndent2"><b   style="text-align: left;">परिवहन तंत्र</b> <span style="font-family: Symbol;"><span padma_font_family_property="Symbol" style="">¾</span></span> यह 
    अल्प विकसित होता है। पृष्ठ आंत्र योजनी में एक अनुदैर्ध्य वाहिनी 
    होती है, जिसके एक क्षेत्र में संकुचनशील आशय (<span padma_font_family_property="DV1-TTSurekh" style="font-family: DV1-TTSurekh;">contractile vesicle</span>) होता है। यह 
    आशय हृदय कहलाता है और आमाशय के पृष्ठ की ओर रहता 
    है। अनेक वाहिनियाँ, जो आगे मुँह की और पीछे प्रावार एवं 
    जनन अंगों की ओर जाती हैं, अंत में पूर्ण बंद हो जाती हैं। 
    रक्त रंगहीन होता है।</p>
  <p style="text-align: left;"   class="MsoBodyTextIndent2"><b   style="text-align: left;">तंत्रिका तंत्र</b> <span style="font-family: Symbol;"><span padma_font_family_property="Symbol" style="">¾</span></span> परिग्रसनी (<span padma_font_family_property="DV1-TTSurekh" style="font-family: DV1-TTSurekh;">circumoesophageal</span>) संयोजी द्वारा संयोजित 
    अधिग्रसिका (<span padma_font_family_property="DV1-TTSurekh" style="font-family: DV1-TTSurekh;">supraoesophageal</span>) 
    तथा अधोग्रसनली गुच्छिका (<span padma_font_family_property="DV1-TTSurekh" style="font-family: DV1-TTSurekh;">suboesophageal 
    ganglion</span>) क्रमश: मुँह के सामने और पीछे रहती है। अधोग्रसनली 
    से निकली तंत्रिकाएँ बाहु, पृष्ठप्रावार पालि अभिवर्तनी (<span padma_font_family_property="DV1-TTSurekh" style="font-family: DV1-TTSurekh;">adductor</span>) 
    पेशियों तथा दो छोटी छोटी गुच्छिकाओं में जाती हैं। इन 
    गुच्छिकाओं से निकली तंत्रिकाएँ वृंत (<span padma_font_family_property="DV1-TTSurekh" style="font-family: DV1-TTSurekh;">peduncle</span>) 
    तथा अधरप्रावार पालि में जाती हैं। सभी गुच्छिकाएँ एवं परियोजियाँ 
    (<span padma_font_family_property="DV1-TTSurekh" style="font-family: DV1-TTSurekh;">commissures</span>) बाह्य त्वचा के 
    निरंतर संपर्क में रहती हैं। प्रत्येक स्पर्शक में भी तंत्रिका जाती 
    हैं। ब्रैकियोपोडा में किसी विशेष ज्ञानेंद्रिय की उपस्थिति ज्ञात 
    नहीं है।</p>
  <p style="text-align: left;"   class="MsoBodyTextIndent2">विकास <span style="font-family: Symbol;"><span padma_font_family_property="Symbol" style="">¾</span></span> ब्रैकियोपोडा 
    के लार्वा स्वतंत्र रूप से तैरते हैं। लार्वा के तीन खंड होते 
    हैं (१) अग्र (२) मध्य तथा (३) पश्च। अग्रखंड ट्रोपोस्फियर (<span padma_font_family_property="DV1-TTSurekh" style="font-family: DV1-TTSurekh;">trophosphere</span>) 
    के मुखपूर्वी खंड की तरह होता है। मध्य भाग में प्रावार की 
    दो पालियाँ होती हैं, जो आरंभिक होती हैं। पश्च भाग प्रावार 
    पालि से छिपा रहता है और यह वृंत में परिवर्तित हो जाता 
    है। प्रावार पालियों में से शूक (<span padma_font_family_property="DV1-TTSurekh" style="font-family: DV1-TTSurekh;">chaetae</span>) 
    के चार पूल निकलते हैं (देखें चित्र ४.)। बाद में ये पालियाँ 
    अग्र खंड को घेरने के लिए आगे की ओर मुड़ जाती हैं। अबअग्र खंड 
    से लोफ़ोफोर का विकास प्रारंभ होता है। कवच कपाट प्रावार 
    पालियों पर बनने लगता है, जबकि पश्चखंड वृंत्त के रूप में 
    वृद्धि करता है। देहगुहा एक जोड़ा कोष्ठ (<span padma_font_family_property="DV1-TTSurekh" style="font-family: DV1-TTSurekh;">pouch</span>), या एक कोष्ठ, के रूप में आद्यंत्र (<span padma_font_family_property="DV1-TTSurekh" style="font-family: DV1-TTSurekh;">archenteron</span>) से विकसित होती है। 
    प्राय: विदलन (<span padma_font_family_property="DV1-TTSurekh" style="font-family: DV1-TTSurekh;">cleavage</span>) 
    अरीय (<span padma_font_family_property="DV1-TTSurekh" style="font-family: DV1-TTSurekh;">radial</span>) होता है, 
    किंतु एक स्पीशीज में सर्पिल विदलन भी होता है। </p>
  <p style="text-align: left;"   class="MsoBodyTextIndent2"><b   style="text-align: left;">सामान्य विशेषताएँ</b> <span style="font-family: Symbol;"><span padma_font_family_property="Symbol" style="">¾</span></span> ब्रैकियोपोडा 
    कैंब्रियन (<span padma_font_family_property="DV1-TTSurekh" style="font-family: DV1-TTSurekh;">cambrain</span>) काल 
    से ही समुद्र की तली में निवास करते हैं, किंतु उस काल में ये 
    दूर तक नहीं फैले थे। पुराजीवी महाकल्प (<span padma_font_family_property="DV1-TTSurekh" style="font-family: DV1-TTSurekh;">Palaeozoic era</span>) की चट्टानों में बैकियोपोडा 
    के ४५६ वंश तथा मध्यजीवी महाकल्प (<span padma_font_family_property="DV1-TTSurekh" style="font-family: DV1-TTSurekh;">Mesozoic</span> <span padma_font_family_property="DV1-TTSurekh" style="font-family: DV1-TTSurekh;">era</span>ं) 
    की चट्टानों में १७७ वंश मिलते हैं। ये वंश उस समय के अकशेरुकी 
    संसार के महत्वपूर्ण जंतुसमुदाय थे। ब्रैकियोपोडा के ७० 
    वंश, जिनमें लगभग २२५ स्पीशीज हैं, वर्तमान काल में मिलते 
    हैं। आधुनिक लिंगुला (<span padma_font_family_property="DV1-TTSurekh" style="font-family: DV1-TTSurekh;">Lingula</span>) 
    वंश तथा ऑर्डोविशन कल्प के लिंगुला सर्वसम हैं। ५० करोड़ 
    वर्ष पुराने इस वंश को ज्ञात प्राणियों का सबसे पुराना वंश 
    होने का गौरव प्राप्त है। अधिकांश वर्तमान ब्रैकियोपोडा उथले 
    जल में रहते हैं और कुछ गहरे जल में। फॉसिल के रूप में 
    प्राप्त प्राणियों के कवचों के विस्तार, अलंकरण (<span padma_font_family_property="DV1-TTSurekh" style="font-family: DV1-TTSurekh;">ornamentation</span>) तथा आकृतियाँ विभिन्न 
    होती हैं। जीवित ब्रैकियोपोडाओं के कवच हरे, लाल भूरे 
    या सफेद होते हैं। इन कवचों पर अरीय या संकेंद्रीय चिह्न 
    होते हैं। ये कवच चिकने, या शिरायुक्त (<span padma_font_family_property="DV1-TTSurekh" style="font-family: DV1-TTSurekh;">costate</span>), या शूलयुक्त होते हैं।</p>
  <p class="MsoBodyTextIndent2" align="center"><img src="80591_files/80591-4.jpg" height="437" width="316"></p>
  <p class="MsoBodyTextIndent2"><b   style="text-align: left;">चित्र ४ ब्रैकियोपोडा का विकास</b></p>
  <p style="text-align: left;"   class="MsoBodyTextIndent2">क.<span   style="">श् </span>गैस्ट्रला भवन (<span padma_font_family_property="DV1-TTSurekh" style="font-family: DV1-TTSurekh;">gastrulation</span>) के अंत के समय के लार्वा की काट : 
    १. देहगुहा तथा २. आहार नाल; </p>
  <p style="text-align: left;"   class="MsoBodyTextIndent2">ख. तीन खंडों में बँटा हुआ लार्वा: १. शूक; 
    ग. चर लार्वा: १. प्रावारपालि, २. आँखें तथा ३. मूखपूर्वी खंड; 
    घ. उत्थित प्रावारपालि : १. प्रावारपालि, २. वृंत्त, ३. अधर कपाट 
    तथा ४. पृष्ठीय कपाट; च. लोफोफोर का विकास: १. वृंत्त; छ. 
    पृष्ठीय कपाट का आंतरिक दृश्य: १. स्पर्शक तथा २. ओष्ठ; ज. लोफ़ोफ़ोर 
    के विकास में बाद की अवस्था: १. मुँह २. स्पर्शक तथा ३. बाहु।</p>
  <p style="text-align: left;"   class="MsoBodyTextIndent2">अ लिंगुला (<span padma_font_family_property="DV1-TTSurekh" style="font-family: DV1-TTSurekh;">lingula</span>) 
    के लार्वा के पृष्ठीय कपाट का आंतरिक दृश्य : १. वृंत्त, २. गुदा, 
    ३. स्पर्शक, ४. मुँह, ५. पृष्ठीय ओष्ठ तथा ५. स्पर्शक</p>
  <p style="text-align: left;"   class="MsoBodyTextIndent2"><b   style="text-align: left;">वर्गीकरण</b> <span style="font-family: Symbol;"><span padma_font_family_property="Symbol" style="">¾</span></span> ब्रैकियोपोडा संघ 
    दो वर्गो में विभक्त है : (१) इनआर्टिकुलेटा (<span padma_font_family_property="DV1-TTSurekh" style="font-family: DV1-TTSurekh;">Inarticulata</span>), या ईकार्डिनीज़ (<span padma_font_family_property="DV1-TTSurekh" style="font-family: DV1-TTSurekh;">Ecardines</span>), तथा आर्टिकुलेटा (<span padma_font_family_property="DV1-TTSurekh" style="font-family: DV1-TTSurekh;">Articulata</span>)।</p>
  <p style="text-align: left;"   class="MsoBodyTextIndent2">इनआर्टिकुलेटा <span style="font-family: Symbol;"><span padma_font_family_property="Symbol" style="">¾</span></span> इस 
    वर्ग के प्राणी के दोनों कवच लगभग समान होते हैं। कवच 
    में हिंज नहीं होता। ये दोनों कवच पेशी से बँधे होते हैं 
    तथा इनकी गठन शृंगी होती है। इनमें गुदा रहती है। 
    लिंगुला तथा क्रेनिया इसके वर्तमान वंश हैं। लिंगुला हिंद 
    महासागर तथा प्रशांत महासागर में मिलते हैं। लिंगुला पंक 
    में बिल बनाकर रहना पसंद करता है।</p>
  <p style="text-align: left;"   class="MsoBodyTextIndent2">आर्टिकुलेटा वर्ग <span style="font-family: Symbol;"><span padma_font_family_property="Symbol" style="">¾</span></span> 
    इस वर्ग के प्राणियों के दोनों कवच असमान होते हैं। इसमें 
    वृंत के लिए ककुद (<span padma_font_family_property="DV1-TTSurekh" style="font-family: DV1-TTSurekh;">umbo</span>) 
    रहता है तथा हिंज भी रहता है। गुदा नहीं होती। इसके वर्तमान 
    जीवित वंश वाल्डेहाइमिआ तथा टेरिब्रैचला हैं।</p>
  <p style="text-align: left;"   class="MsoBodyTextIndent2">सं.ग्र.<span style="font-family: Symbol;"><span padma_font_family_property="Symbol" style="">¾</span></span>जी. 
    ए. केयरकट : द इनवर्टिब्रेटा (चतुर्थ खंड); डा. एस. एन. प्रसाद 
    : ए टेक्स्ट बुक ऑव इनवर्टिब्रेट जोऑलोजी।<span style=""> </span>(अजित नारायण मेहरोत्रा)</p>
</div>
</body></html>