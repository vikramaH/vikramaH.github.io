<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >एर्थ्राि </b>तुर्की 
  के प्राचीन आयोनियन 
  (<font padma_font_family_property="Times New Roman, Times, serif" face="Times New Roman, Times, serif">Ionian</font>) नगरों 
  में से एक है। यह 
  नगर एर्थ्राि की 
  खाड़ी में एक छोटे 
  से प्रायद्वीप पर 
  स्थित है। यह मीमास 
  तथा कोरेकस 
  पर्वतों से समान 
  दूरी पर, किआस 
  द्वीप के ठीक सामने 
  बसा हुआ है। इस 
  प्रायद्वीप में अति 
  उत्तम स्तर की मदिरा 
  बनाई जाती है। 
  कहा जाता है, 
  इस नगर की स्थापना 
  कीडरुस के पुत्र 
  नोपोस (<font padma_font_family_property="Times New Roman, Times, serif" face="Times New Roman, Times, serif">Knopos</font>) 
  की अधीनता में 
  आयोनियनों 
  द्वारा की गई 
  थी। काफी समय 
  तक एर्थ्राि वासियों 
  ने ग्रीस के एथेंस 
  नगरराज्य को 
  अपने अधीन रखा, 
  किंतु पेलोपोनेशियन 
  युद्ध में उनसे हार 
  गए। नगर के खँडहरों 
  में अभी तक ग्रीक 
  ढंग की बुर्जोवाली 
  दीवारें देखने 
  योग्य हैं। इनमें 
  से पाँच बुर्ज 
  अभी तक बने हुए 
  हैं। अक्रोपोलिस, 
  २८० फुट की ऊँचाई 
  पर बने दुर्ग 
  की पहाड़ी की उत्तरी 
  ढाल पर एक मंच 
  बना हुआ है, तथा 
  पूर्व की ओर 
  बहुत से बीजांतीनी 
  (रोमन) भवनों 
  के खँडहर पड़े हैं।	(श्या.सुं.श.)</font></p>
</body></html>