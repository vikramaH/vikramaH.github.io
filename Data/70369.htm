<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b> 
<p><font  size="5"><b  >पूरासे 
  ज्वालामुखी</b></font><font    size="4"> 
  स्थिति : २<sup  >०</sup> २०<sup  >'</sup> उ. अ. तथा 
  ७६<sup  >०</sup> २०'<sup> </sup>प. दे.। कोलंबिया 
  देश के दक्षिण-पश्चिमी 
  भाग में कॉर्देयेरा 
  सेंट्रल पर्वतमाला 
  पर कोउका प्रदेश 
  में पोपायान 
  नगर से २७ किमी. 
  पूर्व-दक्षिण-पूर्व 
  स्थित जाग्रत ज्वालामुखी 
  है। समुद्रतल से 
  इसकी ऊँचाई 
  १६,११० फुट है। इस ज्वालामुखी 
  पर्वत का शंक्वांकार 
  शिखर हिमाच्छादित 
  रहता है तथा 
  इसके मुख से निरंतर 
  प्रदीप्त धुएँ के 
  बादल उठते रहते 
  हैं। आधुनिकतम 
  उद्गार से पर्वतपाद 
  पर स्थित पूरासे 
  नगर ध्वस्त हो 
  गया था। सन् १८६९ 
  के उद्गार से 
  इस ज्वालामुखी 
  का शीर्ष भाग 
  उड़ गया और वर्तमान 
  ऊँचाई ही शेष 
  रह गई।(राधिकानारायण 
  माथुर)</font></p>
</body></html>