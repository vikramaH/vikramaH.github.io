<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 14pt; font-family: DV-TTSurekhEN;">मंगोल भाषा और साहित्य</span></b><span   style="font-size: 14pt; font-family: DV-TTSurekhEN;"> 
    यह अलताइक भाषाकुल की ओर योगात्मक बनावट की भाषा 
    है। यह मुख्यत:<span   style="">श् </span>अनतंत्र मंगोल, 
    भीतरी मंगोल के स्वतंत्र प्रदेश, बुरयात </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(Buriyad) 
    </span><span   style="font-size: 14pt; font-family: DV-TTSurekhEN;">मंगोल राज्य में बोली जाती है। इन क्षेत्रों के अरिरिक्त 
    इसके बोलनेवाले मंचूरिया, चीन के कुछ क्षेत्र और तिब्बत 
    तथा अफगानिस्तान आदि में भी पाए जाते हैं। अनुमान है कि इन 
    सब क्षेत्रों में मंगोल भाषा बोलनेवालों की संख्या कोई ४० 
    लाख होगी।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">इन 
    विशाल क्षेत्रों में रहनेवाले मंगोल जाति के सब लोगों के 
    द्वारा स्वीकृत कोई एक आदर्श भाषा नहीं है। परंतु तथाकथित 
    मंगोलिया के अंदर जनतंत्र मंगोल की हलहा </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(Khalkha)</span><span   style="font-size: 14pt; font-family: DV-TTSurekhEN;"> 
    बोली धीरे धीरे आदर्श भाषा का पद ग्रहण कर रही है। स्वयं 
    मंगोलिया के लोग भी इस हलहा बोली को परिष्कृत बोली 
    मानते हैं और इसी बोली के निकट भविष्य में आदर्श भाषा 
    बनने की संभावना है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">प्राचीन 
    काल में मंगोल लिपि में लिखी जानेवाली साहित्यिक मंगोल 
    पढ़े लिखे लोगों में आदर्श भाषा मानी जाती थी। परंतु अब यह 
    मंगोल लिपि जनतंत्र मंगोलिया द्वारा त्याग दी गई है और 
    इसकी जगह रूसी लिपि से बनाई गई नई मंगोल लिपि 
    स्वीकार की गई है। इस प्रकार अब मंगोल लिपि में लिखी 
    जानेवाली साहित्यिक भाषा कम और नव मंगोल लिपि में लिखी 
    जानेवाली हलहा बोली अधिक मान्य समझी जाने लगी है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">मंगोल 
    भाषा अनेक बोलियों में विभक्त है। मुख्य बोलियाँ निम्नलिखित 
    हैं:</span></p>
  <p class="MsoNormal" style=""> <span   style="font-size: 14pt; font-family: DV-TTSurekhEN;">(१)<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">�� 
    </span></span> <span   style="font-size: 14pt; font-family: DV-TTSurekhEN;">पूर्वी मंगोल</span></p>
  <p class="MsoNormal"><span   style="font-size: 14pt; font-family: DV-TTSurekhEN;">(क) 
    उत्तरी शाखा- बुरयात बोलियाँ </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(Buriyad)</span><span   style="font-size: 14pt; font-family: DV-TTSurekhEN;"> 
    उत्तरी बोली (बैकल झील के उत्तर ओर पश्चिम में) पूर्वी बोली 
    (बैकल झील के पूर्व में सेलेंगा बोली </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(Selenga)</span><span style="font-size: 14pt; font-family: DV-TTSurekhEN;"></span></p>
  <p class="MsoNormal"><span   style="font-size: 14pt; font-family: DV-TTSurekhEN;">(ख) 
    दक्षिणी शाखा- चहर बोली </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(Tshakhar)</span><span style="font-size: 14pt; font-family: DV-TTSurekhEN;"></span></p>
  <p class="MsoNormal"><span   style="font-size: 14pt; font-family: DV-TTSurekhEN;">ओरत 
    बोली </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(Urad)</span><span style="font-size: 14pt; font-family: DV-TTSurekhEN;"></span></p>
  <p class="MsoNormal"><span   style="font-size: 14pt; font-family: DV-TTSurekhEN;">ओरदूस 
    बोली </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(Urdus)</span><span style="font-size: 14pt; font-family: DV-TTSurekhEN;"></span></p>
  <p class="MsoNormal"><span   style="font-size: 14pt; font-family: DV-TTSurekhEN;">बर्गु 
    बोली <b  >(</b></span><b><span padma_font_family_property="Courier" style="font-size: 14pt; font-family: Courier;">Bargu</span><span   style="font-size: 14pt; font-family: DV-TTSurekhEN;">)</span></b></p>
  <p class="MsoNormal" style=""> <span   style="font-size: 14pt; font-family: DV-TTSurekhEN;">(२)<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">�� 
    </span></span> <span   style="font-size: 14pt; font-family: DV-TTSurekhEN;">पश्चिमी मंगोल</span></p>
  <p class="MsoNormal"><span   style="font-size: 14pt; font-family: DV-TTSurekhEN;">(क) 
    ओइरात शाखा </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(Uirad)-</span></p>
  <p class="MsoNormal"><span   style="font-size: 14pt; font-family: DV-TTSurekhEN;">,, 
    क्लमुइक बोली </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(Kalmuk)</span></p>
  <p class="MsoNormal"><span   style="font-size: 14pt; font-family: DV-TTSurekhEN;">,, 
    दोर्बोद बोली </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(Dorbod)</span></p>
  <p class="MsoNormal"><span   style="font-size: 14pt; font-family: DV-TTSurekhEN;">,, 
    तोर्गूत बोली </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(Torgud)</span><span style="font-size: 14pt; font-family: DV-TTSurekhEN;"></span></p>
  <p class="MsoNormal"><span   style="font-size: 14pt; font-family: DV-TTSurekhEN;">(ख) 
    कोब्त की ओइरात </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(Kobd)</span><span style="font-size: 14pt; font-family: DV-TTSurekhEN;"></span></p>
  <p class="MsoNormal"><span   style="font-size: 14pt; font-family: DV-TTSurekhEN;">,, 
    बैत बोली </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(Bayid)</span></p>
  <p class="MsoNormal"><span   style="font-size: 14pt; font-family: DV-TTSurekhEN;">,कोब्त 
    की दोर्बोद बोली </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(Dorbod)</span></p>
  <p class="MsoNormal"><span   style="font-size: 14pt; font-family: DV-TTSurekhEN;">,, 
    अलताई की तोर्गूत बोली) </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(Altai Torgud</span><span style="font-size: 14pt; font-family: DV-TTSurekhEN;"></span></p>
  <p class="MsoNormal"><span   style="font-size: 14pt; font-family: DV-TTSurekhEN;">उरियन्हाई 
    बोली </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(Uryangxai)</span></p>
  <p class="MsoNormal"><span   style="font-size: 14pt; font-family: DV-TTSurekhEN;">मिन्गत 
    बोली </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(Mingad)</span></p>
  <p class="MsoNormal" style=""> <span   style="font-size: 14pt; font-family: DV-TTSurekhEN;">(३)<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">�� 
    </span></span> <span   style="font-size: 14pt; font-family: DV-TTSurekhEN;">फुटकर बोलियाँ</span></p>
  <p class="MsoNormal"><span   style="font-size: 14pt; font-family: DV-TTSurekhEN;">(क) 
    दगोर </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(Dagur)</span><span   style="font-size: 14pt; font-family: DV-TTSurekhEN;"> हइलर </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(Xailar)</span><span   style="font-size: 14pt; font-family: DV-TTSurekhEN;"> 
    बोली</span></p>
  <p class="MsoNormal"><span   style="font-size: 14pt; font-family: DV-TTSurekhEN;"><span   style="">श्</span>चिचिहर </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(Chichixar) </span><span   style="font-size: 14pt; font-family: DV-TTSurekhEN;">बोली</span></p>
  <p class="MsoNormal"><span   style="font-size: 14pt; font-family: DV-TTSurekhEN;">(ख) 
    मोन्गुओर </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(Monguor)</span><span   style="font-size: 14pt; font-family: DV-TTSurekhEN;"> बोली (चीन के कंसू 
    प्रांत की बोली) </span></p>
  <p class="MsoNormal"><span   style="font-size: 14pt; font-family: DV-TTSurekhEN;">(ग) 
    मोगोल </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(Moghol)</span><span   style="font-size: 14pt; font-family: DV-TTSurekhEN;"><span   style="">श् </span>बोली (अफगानिस्तान की बोली)</span></p>
  <p class="MsoNormal"><span   style="font-size: 14pt; font-family: DV-TTSurekhEN;">(ध) 
    अन्य बोलियाँ</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">मंगोल भाषा का इतिहास-</span></b><span   style="font-size: 14pt; font-family: DV-TTSurekhEN;">प्राचीन, 
    मध्य तथा आधुनिक, इन तीन कालों में विभाजित किया जा सकता 
    है। १२वीं शताब्दी तक की भाषा को प्रचीन मंगोल, १३वीं से १६वीं 
    शताब्दी की भाषा को मध्यकालीन मंगोल तथा १७वीं शताब्दी के 
    बाद की भाषा को आधुनिक मंगोल कहते हैं। मध्यकालीन और 
    आधुनिक मंगोल में बहुत अंतर नहीं है। प्रचीन मंगोल के बारे 
    में स्पष्ट ज्ञात नहीं है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">मंगोल 
    साहित्य का इतिहास १३वीं शताब्दी के मध्य भाग में बने मंगोलिया 
    के रहस्य का इतिहास </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(Mongolin nuuca tobcoo)</span><span   style="font-size: 14pt; font-family: DV-TTSurekhEN;"> 
    से आरंभ होता है। तथाकथित आधुनिक साहित्य १९२१ में हुई 
    अनक्रांति के आसपास से आरंभ होता है परंतु अब तक महत्व 
    की रचनाएँ अधिक नहीं हैं। आधुनिक साहित्य के जन्म से पूर्व 
    १९२० तक की सात शताब्दियों में तीन महत्वपूर्ण ग्रंथ लिखे गए-मंगोलिया 
    के रहस्य का इतिहास, गेजेर खाँ की कथा </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(Geserin 
    tuuji), </span><span   style="font-size: 14pt; font-family: DV-TTSurekhEN;">और जनगर </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(Janggar)</span><span style="font-size: 14pt; font-family: DV-TTSurekhEN;"></span></p>
  <p class="MsoNormal"><span   style="font-size: 14pt; font-family: DV-TTSurekhEN;">'मंगोलिया 
    के रहस्य का इतिहास' शीर्षक ग्रंथ में मंगोल जाति के जन्म 
    से लेकर चिनगिस खाँ तक का इतिहास है और चिनगिस खाँ 
    पर विशेष बल दिया गया है। यह बहुत सरल और सुंदर भाषा 
    में लिखा गया है तथा बीच बीच में कविताएँ भी मिली हुई 
    हैं। इसमें छोटी सी कमजोर जाति के मंगोल लोगों के इकट्ठे 
    होकर केंद्रीय सत्तात्मक देश बनाने, परिवारप्रधान समाज से 
    बदलकर जागीरदारी समाज बनने तथा छोटे से जागीरदारों 
    के इकट्ठे होकर बहुत प्रबल देश बनने तक का इतिहास 
    वर्णित है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">'गेसेर 
    खाँ की कथा' पौराणिक कथा पर आधारित एक पुरुष की कहानी 
    है। इसमें जागीरदार ओर पुजारी वर्ग के विरूद्व लड़नेवाली 
    जनता की प्रशंसा की गई है। </span></p>
  <p class="MsoNormal"><span   style="font-size: 14pt; font-family: DV-TTSurekhEN;">'जन्गर' 
    पश्चिमी मंगोलिया में बनी एक ऐतिहासिक कथा है। इसमें एक 
    पुरुष के कार्यो के माध्यम से जनता के कल्याण और सुख पर 
    जोर दिया गया है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">ऐतिहासिक 
    ग्रंथों में इतिहास का मणि </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(Erdeni-yin Tobci), </span><span   style="font-size: 14pt; font-family: DV-TTSurekhEN;">सुनहरा 
    इतिहास </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(Altan Tobci)</span><span   style="font-size: 14pt; font-family: DV-TTSurekhEN;"> बहुत प्रसिद्ध हैं। दोनों 
    चिनगिस खाँ और उसके उत्तराधिकारियों के इतिहास हैं। इनमें 
    प्राचीन मंगोल की पौराणिक कथाएँ, लोकथाएँ<span   style="">श् </span>आदि संकलित हैं।</span></p>
  <p class="MsoBodyText2"><span   style="font-size: 14pt;">आधुनिक साहित्य १९२१ की 
    जनक्रांति तथा जागीरदारी प्रथा के विरुद्ध जनता के संघर्ष से 
    प्रेरित होकर विकसित हुआ है। इस संघर्ष के इतिहास पर 
    आधारित समाजवादी यथार्थवादी विचपर ही आधुनिक साहित्य 
    का मूल स्रोत है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">इस काल के </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">D. 
    Nacagdorji, C, Damding sureng, C. Lodoidamba, D. Sengge, C. Oidob </span><span   style="font-size: 14pt; font-family: DV-TTSurekhEN;">आदि 
    लेखकों ने जागीरदारी शक्तियों के विरूद्व जनता के संघर्ष में 
    जनता की विजय तथा नई और पुरानी विचारधाराओं के संघर्ष 
    पर आधारित अच्छी कृतियाँ प्रस्तुत की हैं । उनमे नैचगदोरजी 
    आधुनिक साहित्य का पिता कहलाता हैं । उनका काव्य नाटक विशेष 
    संबंध के तीन (त्रिकोण प्रेम) </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(ucirtai 
    gurban tologai) </span><span   style="font-size: 14pt; font-family: DV-TTSurekhEN;">बहुत प्रसिद्ध हें । डैमडिनसूरेंग कृत 'अविवाहिता' 
    </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(gologdsan keuken)</span><span   style="font-size: 14pt; font-family: DV-TTSurekhEN;"> 
    भी बहुत अच्छी रचना हैं । यह जागीरदारी समाज में दु:खमय 
    जीवन व्यतीत कर रही एक स्त्री के आधुनिक सामाजवादी समाज 
    में ही आनंद प्राप्त करने की कथा है। इस प्रकार कुछ अच्छी रचनाएँ 
    निकलने लगी हैं । यद्यपि आधुनिक साहित्य अभी हाल ही में आरंभ 
    हुआ हैं तथापि उसका भविष्य उज्जवल हैं । </span></p>
  <p class="MsoNormal" style="text-align: right;" align="right"><span style="font-size: 14pt; font-family: Symbol;"><span padma_font_family_property="Symbol" style="">[</span></span><span   style="font-size: 14pt; font-family: DV-TTSurekhEN;"> शिगेयी 
    ओजावा</span><span style="font-size: 14pt; font-family: Symbol;"><span padma_font_family_property="Symbol" style="">]</span></span><span style="font-size: 14pt; font-family: DV-TTSurekhEN;"></span></p>
</div>
</body></html>