<html><head>

<meta http-equiv="Content-Type" content="text/html; charset=utf-8">
<title></title>
</head><body bgcolor="#ffffff">
<p><font    size="4"><b  >ऐंटियम</b> 
  जिसका आधुनिक 
  नाम ऐंजिओ है, 
  इटली के लेशियम 
  प्रदेश के तट पर 
  एक प्राचीन तथा 
  वोलसियन नगर 
  है। यह रोम से 
  प्राय: ३३ मी. दक्षिण 
  में है। प्राचीन 
  काल में इसकी स्थिति 
  भूमि के उच्च तथा 
  अग्रभाग पर थी 
  और यह उन्नतिशील 
  सागरपत्तन था। 
  ४६८ ई. पू. में रोमनों 
  द्वारा अधिकृत 
  किया गया, पर 
  यहाँ विद्रोह 
  हुआ तथा ३३८ ई.पू.तक 
  यह स्वतंत्र बना 
  रहा। अंत में फिर 
  रोमनों के 
  अधीन होकर उनका 
  सामुद्रिक उपनिवेश 
  हो गया। उन दिनों 
  यह विलासी रोमनों 
  का निवासस्थान 
  था; नगर तथा 
  आसपास के स्थान 
  सुंदर तथा भव्य 
  मंदिरों और 
  भवनों से सुसज्जित 
  थे। रोमन सम्राट् 
  नीरो तथा कालिगुला 
  का यह जन्मस्थान 
  है। अरब के मुसलमानों 
  द्वारा यह नष्ट 
  भ्रष्ट कर दिया 
  गया था; परंतु 
  भव्य अतीत की याद 
  दिलानेवाले 
  अवशेष आज भी वर्तमान 
  नगर के समीप 
  विद्यमान हैं।	(श्या.सुं.श.)</font></p>
</body></html>