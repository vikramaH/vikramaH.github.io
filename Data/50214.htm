<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >टिरोल 
  </b>स्थिति ४६<font padma_font_family_property="Symbol" face="Symbol">�</font> ५०<font padma_font_family_property="Symbol" face="Symbol">�</font> 
  उ. अ०.तथा ११<font padma_font_family_property="Symbol" face="Symbol">�</font> २०<font padma_font_family_property="Symbol" face="Symbol">�</font> 
  पू. दे.। यह ऑस्ट्रिया 
  में पुराने गणतंत्र 
  के पश्चिमी भाग 
  का एक प्रांत था, 
  जिस पर सन् १९३८ 
  में जर्मनी ने 
  अधिकार कर टिरोलवोरार्लवर्ग 
  नामक प्रदेश में 
  संम्मिलित कर 
  लिया। इसका क्षेत्रफल 
  ५,००७ वर्ग मील है। 
  लगभग संपूर्ण 
  भाग पूर्वी आल्प्स 
  में संम्मिलित 
  है। सबसे ऊँची 
  चोटी आटेलर 
  स्पिट्ज (</font><font padma_font_family_property="Times New Roman, Times, serif" face="Times New Roman, Times, serif" size="4">Ortler 
  Spitze</font><font    size="4">) १२,७९३ फुट 
  ऊँची है। उत्तर में 
  इन (</font><font padma_font_family_property="Times New Roman, Times, serif" face="Times New Roman, Times, serif" size="4">Inn</font><font    size="4">) 
  और दक्षिण में 
  एडिज प्रमुख नदियाँ 
  हैं। टिरोल का 
  आधे से अधिक क्षेत्र 
  बनों से आच्छादित 
  है। भूमि का थोड़ा 
  ही भाग कृषि 
  के योग्य है, फिर 
  भी अंगूर और 
  फल पर्याप्त मात्रा 
  में पैदा किए जाते 
  हैं। पशुपालन 
  यहाँ विस्तृत परिमाण 
  में होता है। थोड़ी 
  मात्रा में यहाँ 
  लोहा, जस्ता, ताँबा, 
  लिगनाइट और 
  कोयला भी निकाला 
  जाता है। सूत 
  और कपड़े का 
  निर्माण यहाँ 
  के प्रमुख उद्योग 
  तथा पशु, पनीर, 
  शराब, और फल 
  प्रमुख निर्यात 
  सामग्री हैं । इंज.ब्रुक 
  यहाँ की राजधानी 
  है। टिरोल बहुत 
  से देशावासियों 
  के लिए जाड़े के 
  खेलों का स्थान 
  है यहाँ ग्रीष्म 
  ऋतु भी सुहावनी 
  होती है और 
  लोगों को आकर्षित 
  करती है। स्वास्थ्यप्रद 
  खनिज जलस्रोत 
  के लिए यह प्रख्यात 
  स्थान है।					(शांतिलाल 
  कायस्थ)</font></p>
</body></html>