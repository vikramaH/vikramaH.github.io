<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="5"><b  >अगोरानोमी</b></font><font    size="4"> 
  नामक मंडियों 
  के अध्यक्षों के पद 
  ग्रीक नगरों में 
  १२० से भी अधिक विद्यमान 
  थे। सामान्यतया 
  इनका चुनाव पत्रक 
  या गुटिका द्वारा 
  हुआ करता था। 
  एथेंस में इन अध्यक्षों 
  की संख्या १० थी जिनमें 
  से मुख्य पाँच नगर 
  के लिए और पाँच 
  पिरेयस् नामक 
  एथेंस के बंदरगाह 
  के लिए चुने जाते 
  थे। इनका कर्तव्य 
  हाट बाजार में 
  व्यवस्था रखना, 
  नाप तौल और 
  पण्य वस्तुओं के 
  गुणावगुण की 
  देखभाल और 
  हाट शुल्क संचय 
  करना था। सामान्य 
  नियमों का उल्लंघन 
  करने वाले अर्थदंड 
  के भागी होते 
  थे तथा इस धन 
  से हाट के भवनों 
  का विस्तार एवं 
  जीर्णोद्धार हुआ 
  करता था। अधिक 
  गंभीर अपराधों 
  के मामलों को 
  यह न्यायालयों 
  में भेज दिया 
  करते थे और 
  इन अभियोगों 
  की अध्यक्षता भी यही 
  करते थे।						(भो. 
  ना. श.)</font></p>
<b></b>
<p><font  size="5"><b></b></font></p>
</body></html>