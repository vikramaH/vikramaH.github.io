<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p   class="MsoBodyTextIndent"><b style=""><span   style="font-size: 16pt;">हरिणपदी कुल</span></b> (कॉन्वाल्वुलेसी, <span padma_font_family_property="Courier" style="font-family: Courier;">Convolvulaceae</span>) यह द्विदालीय वर्ग 
    के पौधों का एक कुल है जिसमें करीब ४५ जीनरा (<span padma_font_family_property="Courier" style="font-family: Courier;">genera</span>) तथा १००० जातियों (<span padma_font_family_property="Courier" style="font-family: Courier;">Species</span>) का वर्णन मिलता है। इस 
    कुल के पौधे अधिकतर उष्णकटिबंध में पाए जाते हैं, यों तो 
    इनकी प्राप्ति प्राय: सारे विश्व में है। पौधे अधिकांश एकवर्षीय 
    तथा कुछ बहुवर्षीय होते हैं। कुछ लतास्वरूप परारोही तथा 
    कुछ छोटे पौधों के रूप में उगा करते हैं। सफेद दूध सा पदार्थ 
    पौधों के हरेक भाग में विद्यमान रहता है। जड़पद्धति (<span padma_font_family_property="Courier" style="font-family: Courier;">root 
    system</span>) बहुत विस्तृत होती है। जड़ें कभी कभी लंबी तथा 
    पतली होती हैं, कुछ पौधों में ये मोटी, गूदादार तथा अधिक 
    लंबी होती हैं, जैसे शकरकंद। इनमें खाद्य पदार्थ स्टार्च के 
    रूप में विद्यमान होता है। अमरबेलि (<span padma_font_family_property="Courier" style="font-family: Courier;">Cuscuta</span>) 
    इसी कुल का पौधा है जो पराश्रयी और अन्य वृक्ष पर लिपटा 
    हुआ फैला रहता है तथा अपनी जड़ें धँसाकर खाना आदि लेता 
    रहता है।</p>
  <p   class="MsoBodyTextIndent">तना नरम, कभी कभी पराश्रयी एवं लिपटा 
    हुआ होता है। किसी किसी में पर्याप्त मोटा होता है। अमरबेलि 
    में तना नरम तथा पीला होता है। पत्तियाँ सरल डंठलयुक्त तथा 
    असम्मुख होती हैं। अमरबेलि में पत्तियाँ बहुत छोटी तथा शल्कपत्रवत् 
    (<span padma_font_family_property="Courier" style="font-family: Courier;">Scaly</span>) होती हैं। पुष्प एकाकी (<span padma_font_family_property="Courier" style="font-family: Courier;">solitary</span>) अथवा पुष्पक्रम (<span padma_font_family_property="Courier" style="font-family: Courier;">inflorescence</span>) में पैदा होते हैं। 
    ये पंचतयी (<span padma_font_family_property="Courier" style="font-family: Courier;">Pentamarous</span>), 
    जायांगाधर (<span padma_font_family_property="Courier" style="font-family: Courier;">Eypogynous</span>) 
    और नियमित होते हैं। बाह्यदलपुंज (<span padma_font_family_property="Courier" style="font-family: Courier;">Calx</span>) 
    पाँच तथा स्वतंत्र बाह्यदल का बना होता है। दलपुंज (<span padma_font_family_property="Courier" style="font-family: Courier;">Covolla</span>) पाँच संयुक्तदली (<span padma_font_family_property="Courier" style="font-family: Courier;">gamopetalous</span>) तथा घंटे के आकार 
    का होता है। रंग भिन्न भिन्न परंतु अधिकांशत: गुलाबी होता 
    है। पुर्मग (<span padma_font_family_property="Courier" style="font-family: Courier;">Androecium</span>) पाँच 
    पुकेसरों (<span padma_font_family_property="Courier" style="font-family: Courier;">Stamens</span>) का दललग्न 
    (<span padma_font_family_property="Courier" style="font-family: Courier;">epiepetalous</span>) तथा अंतर्मुखी 
    (<span padma_font_family_property="Courier" style="font-family: Courier;">introrse</span>) होता है।</p>
  <p   class="MsoBodyTextIndent">जायांग (<span padma_font_family_property="Courier" style="font-family: Courier;">Gynaecium</span>) 
    दो या तीन अंडव (<span padma_font_family_property="Courier" style="font-family: Courier;">Carpels</span>) 
    का होता है जो जुड़े हुए होते हैं। अंडाशय जयांगाधर (<span padma_font_family_property="Courier" style="font-family: Courier;">hypogynous</span>) होता है। बीजांड (<span padma_font_family_property="Courier" style="font-family: Courier;">ovules</span>) स्तंभीय (<span padma_font_family_property="Courier" style="font-family: Courier;">axile</span>) बीजांडासन (<span padma_font_family_property="Courier" style="font-family: Courier;">Placenta</span>) पर लगे रहते हैं तथा 
    प्रत्येक कोष्ठक (<span padma_font_family_property="Courier" style="font-family: Courier;">locule</span>) 
    में इनकी संख्या प्राय: दो अथवा कभी कभी चार भी होती है। 
    वर्तिका (<span padma_font_family_property="Courier" style="font-family: Courier;">Style</span>) एक या तीन 
    तथा वर्तिकाग्र (<span padma_font_family_property="Courier" style="font-family: Courier;">Stigma</span>) दो 
    या तीन भागों में विभाजित होता है। शहद सा पदार्थ एक विशेष 
    अंग से पैदा होता है जो अंडाशय (<span padma_font_family_property="Courier" style="font-family: Courier;">ovary</span>) 
    के नीचे विद्यमान रहता है।</p>
  <p   class="MsoBodyTextIndent">फल अधिकतर संपुटिका (<span padma_font_family_property="Courier" style="font-family: Courier;">Capsule</span>) 
    तथा कभी कभी बेरी (<span padma_font_family_property="Courier" style="font-family: Courier;">berry</span>) 
    होता है। बीज असंख्य होते हैं। संसेचनक्रिया कीड़ों द्वारा होती 
    है।</p>
  <p   class="MsoBodyTextIndent">इस कुल के कुछ मुख्य पौधे निम्न हैं 
    :</p>
  <p   class="MsoBodyTextIndent" style=""> <span style=""><span   style="">(१)<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">��� 
    </span></span></span> शकरकंद<span   style="">श् </span>(<span padma_font_family_property="Courier" style="font-family: Courier;">ipomoea 
    batata</span>) यह पोषणतत्व से भरा होने के कारण खाने के 
    काम आता है।</p>
  <p   class="MsoBodyTextIndent" style=""> <span style=""><span   style="">(२)<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">��� 
    </span></span></span> करेम (<span padma_font_family_property="Courier" style="font-family: Courier;">Ipomoea 
    reptaus</span>) <span style="font-family: Symbol;"><span padma_font_family_property="Symbol" style="">-</span></span> 
    यह पानी का पौधा है तथा इसे शाक के रूप में प्रयोग करते 
    हैं।</p>
  <p   class="MsoBodyTextIndent" style=""> <span style=""><span   style="">(३)<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">��� 
    </span></span></span> चंद्रपुष्प (<span padma_font_family_property="Courier" style="font-family: Courier;">moon 
    flower, Ipomoea bona-nose</span>) <span style="font-family: Symbol;"><span padma_font_family_property="Symbol" style="">-</span></span> इसके पुष्प शाम को खिलते हैं और प्रात: 
    मुरझा जाते हैं।</p>
  <p   class="MsoBodyTextIndent" style=""> <span style=""><span   style="">(४)<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">��� 
    </span></span></span> हिरनखुरी (<span padma_font_family_property="Courier" style="font-family: Courier;">Convolvulus 
    arvensis</span>) यह गेहूँ और जौ के खेतों में उगकर फसलों 
    को हानि पहुँचाता है।</p>
  <p   class="MsoBodyTextIndent" style=""> <span style=""><span   style="">(५)<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">��� 
    </span></span></span> अमरबेलि (<span padma_font_family_property="Courier" style="font-family: Courier;">Cuscuta</span>) 
    या आकाशबेलि <span style="font-family: Symbol;"><span padma_font_family_property="Symbol" style="">-</span></span> 
    यह परारोही तथा पूर्ण पराश्रयी होता है।<span   style="">   </span>(रमाशंकर द्विवेदी)</p>
</div>
</body></html>