<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><b><font    size="5">आकृति</font><font > 
  </font></b><font   >पतंजलि 
  तथा गौतम ने 
  'आकृति' की परिभाषा 
  समान शब्दों में 
  की है</font><font padma_font_family_property="Symbol" face="Symbol">-</font><font   >आकृतिग्रहण 
  जाति: (महाभाष्य); 
  आकृतिर्जातिलिंगाख्या 
  (न्यायसूत्र), जिसका 
  अर्थ यह है कि आकृति 
  या आकार का 
  तात्पर्य अवयव के 
  संस्थानविशेष 
  से है और जाति 
  का निर्णय आकृति 
  के द्वारा ही होता 
  है। सास्ना (गलकंबल), 
  लांगूल, खुर, विषाण 
  आदि गोत्व जाति 
  के लिंग माने जाते 
  हैं। उन्हें देखकर 
  किसी पशु को 
  हम गाय मानने 
  के लिए बाध्य हाते 
  हैं। शब्द के शक्य अर्थ 
  के विचारप्रसंग 
  में कतिपय आचार्य 
  आकृति ही शब्द 
  का अर्थ मानते 
  थे। महाभाष्य में 
  इसका उल्लेख है। 
  गौतम ने व्यक्ति 
  तथा जाति के 
  समान ही आकृति 
  को वाक्यार्थ 
  माननेवालों 
  के मत का खंडन 
  कर इन तीनों 
  के समुच्चय को 
  ही पद का अर्थ माना 
  है (जात्याकृतिव्यक्तयस्तु 
  पदार्था:; न्यायसूत्र</font><font padma_font_family_property="Symbol" face="Symbol" size="2">-</font><font   >२।२।६३)।	(ब.उ.)</font></p>
<b></b>
<p><font  size="4"><b></b></font></p>
</body></html>