<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font    size="4"><b  >अधिवक्ता 
  </b>(ऐडवोकेट)</font><font padma_font_family_property="Symbol" face="Symbol" size="4">-</font><font    size="4">ऐडवोकेट 
  के अनेक अर्थ हैं, 
  परंतु हिंदी 
  में ऐसे व्यक्ति से 
  है जिसको न्यायालय 
  में किसी अन्य व्यक्ति 
  की ओर से उसके 
  हेतु या वाद का 
  प्रतिपादन करने 
  का अधिकार प्राप्त 
  हो। भारतीय 
  न्यायप्रणाली में 
  ऐसे व्यक्तियों की 
  दो श्रेणियाँ 
  हैं : (१) ऐडवोकेट 
  तथा (२) वकील। ऐडवोकेट 
  के नामांकन 
  के लिए भारतीय 
  'बार काउंसिल' 
  अधिनियम के अंतर्गत 
  प्रत्येक प्रादेशिक 
  उच्च न्यायालय के 
  अपने-अपने नियम 
  हैं। उच्चतम न्यायालय 
  में नामांकित 
  ऐडवोकेट देश 
  के किसी भी न्यायालय 
  के समक्ष प्रतिपादन 
  कर सकता है। 
  वकील उच्चतम या 
  उच्च न्यायालय के 
  समक्ष प्रतिपादन 
  नहीं कर सकता। 
  ऐडवोकेट जेनरल 
  अर्थात् महाधिवक्ता 
  शासकीय पक्ष का 
  प्रतिपादन करने 
  के लिए प्रमुखतम 
  अधिकारी है।	(श्री.अ.)</font></p>
</body></html>