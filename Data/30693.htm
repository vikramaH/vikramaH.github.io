<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="4"><b  >ख़लीफ़ा</b></font><font    size="4">
 इस्लाम के नबी के वास्तविक अथवा कल्पित उत्तराधिकार में मुसलमानों का 
अभिभावक; किंतु इस्लाम के इतिहास में खलीफा का प्रयोग विभिन्न अर्थों में 
हुआ है और छह प्रकार के खलीफा बताए गए हैं (द्र. खिलाफत)। इन छहों प्रकार 
की ख़िलाफ़त से नितांत असंबद्ध कुछ मुसलमान शाहों ने, विशेषत: तुर्कों ने, भी
 ख़लीफ़ा अल्लाह के प्रतिनिधि का दावाकर यह उपाधि धारण की थी। किंतु इस 
प्रकार के दावों को कुरान का समर्थन नहीं प्राप्त हैं।</font></p>
<font  size="4"> 
<p  >आधुनिक उर्दू 
  में ख़लीफ़ा शब्द 
  का अर्थ हज्जाम (नाई 
  तथा दर्जी) होता 
  है। नाइयों ने 
  किस तरह यह महान 
  उपाधि प्राप्त कर 
  ली, यह अभी अन्वेष्टव्य 
  है।</p>
<p  > (मोहम्मद हबीब)</p>
</font><font size="2"></font>
</body></html>