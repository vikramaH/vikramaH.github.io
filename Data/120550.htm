<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">ह्विग पार्टी</span></b><span   style="font-size: 14pt; font-family: DV-TTSurekhEN;"> 
    इंग्लैंड की एक राजनीतिक पार्टी जिसका यह नाम चार्ल्स द्वितीय 
    (१६६०-१६८५) के राज्यकाल में पड़ा। इस राजा के समय में केथलिक 
    धर्म को माननेवालों को राज्य की सेवाओं और पार्लमेंट की 
    सदस्यता से वंचित कर दिया गया था पर राजा का छोटा भाई 
    केथलिकधर्मी जेम्स उसका उत्तराधिकारी था। उसको उत्तराधिकार 
    से वंचित करने के लिए शेपट्सबरी के अर्ल के नेतृत्व में कंट्रापार्टी 
    ने देश में प्रबल आंदोलन किया। शेफ्टसबरी ने पार्लमेंट में 
    तीन बार इस संबंध का बिल प्रस्तुत किया पर राजा और उसके 
    समर्थकों के विरोध के कारण उसको सफलता न मिली। १६७९ में 
    जब राजा ने पार्लमेंट की बैठक स्थगित कर दी तो शीघ्र अधिवेशन 
    बुलाने के लिए शैफ्ट्सबरी और उसके साथियों ने स्थान स्थान 
    से उसके पास पिटीशन भिजवाए। राजा के समर्थकों ने इनका 
    पिटीशनर (प्रार्थी) नाम रख दिया किंतु शीघ्र ही इनका ह्विग 
    नाम पड़ गया। ह्विग शब्द की उत्पत्ति के बारे में विद्वानो में मतभेद 
    है, पर अधिकांश विद्वान् यह मानते है कि स्काटलैंड के ह्विगमोर 
    शब्द का यह रूपांतर है। धर्मरक्षा के लिए प्रतिज्ञाबद्ध हठी स्काचों 
    को ह्विगमोर कहा जाता था। उन्होंने १६४८ में देश की राजधानी 
    एडिनबरी पर आक्रमण किया था राजा के समर्थकों की दृष्टि में 
    पिटाशनरी का कार्य राजा पर आक्रमण के समान था। उन्होंने इन्हें 
    ह्विग नाम से पुकारना आरंभ किया और शीघ्र ही यह नाम स्थायी 
    हो गया। चार्ल्स के समय में ह्विग पार्टी अपने उद्देश्य की पूर्ति 
    में असफल रही किंतु १६८५ में जेम्स द्वितीय के राजपद ग्रहण करने 
    के बाद उसकी कपालकधर्मी नीति और स्वच्छाचारिता का पार्टी ने 
    समुचित विरोध किया। उसके निष्कासन और नियंत्रित राजतंत्र 
    की स्थापना में इस पार्टी का प्रमुख हाथ था। राजपद का देवी 
    सिद्धांत और वंशानुगत अधिकार इस पार्टी का स्वीकार न था। 
    कैथलिकों के अतिरिक्त अन्य प्रोटेस्टैंट संप्रदायों के प्रति यह 
    पार्टी सहिष्णुता की नीति की समर्थक थी। राज्य के नियंत्रण से 
    मुक्त धर्मव्यवस्था का स्वतंत्र सत्ता भी पार्टी को मान्य न थी। विलियम 
    (१६८७-१७०१) और एन (१७०१-१७१४) के समय यह पार्टी फ्रांस के विरुद्ध 
    युद्ध की समर्थक रही।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">कैबिनेट (मंत्रिमंडल) की व्यवस्था को आरंभ 
    करने का श्रेय भी इस पार्टी को है। १६९५ से १६९८ तक ह्विगजल 
    के ओर १७०८ से १७१० तक पार्टी के नाम से ह्विगी ने शासन का संचालन 
    किया। १७१४ में हेनोवर वंश के जार्ज प्रथम के इंग्लैंड के राजा 
    होने से १६६० में वंश के तीसरे राजा जार्ज तृतीय के राज्यारोहण 
    तक शासनसूत्र पार्टी के हाथ में रहा। पार्टी ने उचित अनुचित 
    सभी उपायों से अपना प्राधान्य बनाए रखा। कैबिनेटव्यवस्था के 
    रूप में मंत्रीय उत्तरदायित्व के सिद्धांत को शासन में स्थायी बनाया। 
    विदेशों में इंग्लैंड के प्रभाव के विस्तार और उपनिवेशों की 
    स्थापना की नीति पार्टी ने अपनाई। पार्टी फ्रांस के विरुद्ध युद्धरत 
    रही। पार्टी के ४६ वर्ष के शासन में व्यापार, कृषि और उद्योगधंधों 
    की वृद्धि के कारण देश की आर्थिक समृद्धि हुई। जार्ज तृतीय 
    के शासन के आरंभ में ही पार्टी के हाथ से हाथ से शासनसूत्र 
    निकल गया। १८३० तक टोरी पार्टी का अधिक बोलबाला रहा। १८३० 
    के चुनाव में ह्विग पार्टी ने बहुमत से कामन्स सभा में प्रवेश 
    किया। १८३२ के प्रथम रिफार्म ऐक्ट और बाद के सुधारवादी कानूनों 
    को स्वीकृत कराने का श्रेय ह्विग पार्टी को है। इस पार्टी ने 
    अब लिबरल नाम ग्रहण कर लिया और अभी तक पार्टी का यही नाम 
    है। इंग्लैंड की राजनीति में बहुत समय तक ह्विग पार्टी का 
    प्रमुख रहा।<span   style="">   </span>(त्रिलोचन पंत)</span></p>
</div>
</body></html>