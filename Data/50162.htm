<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >टंबाफ</b> 
  स्थिति : ५२<sup  >०</sup> ४५' उ. अ. तथा 
  ४१<sup  >०</sup> २०' पू. दे.। यह मध्यवर्ती 
  सोवियत सोशलिस्ट 
  गणतंत्र का एक प्रदेश 
  है। इसका क्षेत्रफल 
  २५,५४२ वर्ग मील है। 
  यह ओका और 
  डॉन नदी की काली 
  मिट्टीवाले निम्न 
  प्रदेश में स्थित 
  है। यहाँ पर कुछ 
  वन भी पाए जाते 
  हैं। अनाज, आलू, चुकंदर, 
  आदि यहाँ पैदा 
  किए जाते हैं। सुअर, 
  भेड़ और घोड़ा 
  पालतू पशु हैं। 
  यहाँ पर इंजीनियरिंग, 
  सूत, खाद्य तथा रासायनिक 
  पदार्थों के कारखाने 
  हैं। यहाँ की राजधानी 
  तथा मुख्य आर्थिक 
  एवं सांस्कृतिक 
  केंद्र टंवॉफ 
  नगर है जो वोरोनेज 
  से ६० मील उत्तर-पूर्व 
  की ओर है। यह 
  १६३६ ई० में स्थापित 
  हुआ था और तातारियों 
  के आक्रमण के विरुद्ध 
  गढ़ का कार्य करता 
  रहा। यह प्रमुख 
  रेलवे जंकशन 
  भी है।						(शांतिलाल 
  कायस्थ.)</font></p>
</body></html>