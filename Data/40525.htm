<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="5"><b  >जंग या 
  मोरचा </b></font><font    size="4">धातुओं, 
  विशेषकर लोहे, 
  को समान्य आर्द्र 
  वायु में खुला 
  रखने पर उनके 
  स्वच्छ तल पर एक आवरण 
  चढ़ जाता है, जिसे 
  जंग लगना या 
  मोरचा लगना 
  कहते हैं। इससे 
  तल की चमक नष्ट 
  हो जाती है और 
  धातु का धीरे 
  धीरे संक्षारण 
  होता जाता है। 
  लोहे पर जो 
  मोरचा लगता 
  है, वह लाल भूरे 
  रंग का होता 
  है। यह हाइड्रोटेड 
  फेरिक ऑक्साइड 
  (२लो<sub  >२</sub>औ<sub  >३</sub>, ३हा<sub  >२</sub>औ;</font><font padma_font_family_property="Times New Roman, Times, serif" face="Times New Roman, Times, serif" size="4"> 
  2Fe<sub padma_font_family_property="Times New Roman, Times, serif">2</sub>O<sub padma_font_family_property="Times New Roman, Times, serif">3</sub>, 3H<sub padma_font_family_property="Times New Roman, Times, serif">2</sub>O</font><font    size="4">) 
  का बना होता 
  है। अनेक वैज्ञानिकों 
  ने जंग लगने 
  के संबध में अनुसंधान 
  किए हैं, पर उनके 
  परिणाम एक से 
  नहीं हैं। परिणाम 
  बहुत कुछ धातुओं 
  की शुद्धता और 
  समांगता पर 
  निर्भर करता 
  है। कुछ वैज्ञानिकों 
  के अनुसार जंग 
  लगने में जल की 
  उपस्थिति आवश्यक 
  है, कुछ के मतानुसार 
  कार्बन डाइऑक्सइड 
  या अम्लता का होना 
  आवश्यक है। तुरंत 
  के लगे मोरचे 
  में फेरस हाइड्रॉक्साइड 
  और कार्बोनेट 
  पर्याप्त मात्रा 
  में पाए गए हैं, जिससे 
  पता लगता है 
  कि मोरचा लगने 
  में इनका बनना 
  पहली अवस्था है। 
  लोहे के जंग 
  के संबंध में कैल्वर्ट 
  और क्रम ब्राउन 
  (</font><font padma_font_family_property="Times New Roman, Times, serif" face="Times New Roman, Times, serif" size="4">Calvert and Crum Brown</font><font    size="4">) 
  का सुझाव निम्नलिखित 
  सभीकरणों से 
  प्रकट होता है 
  :</font></p>
<font  size="4"> 
<p  ><img src="40525_files/4525-1.jpg" align="left" width="150" height="119">लो<font padma_font_family_property="Symbol" face="Symbol">+</font> 
  हा<sub  >२</sub> औ<font padma_font_family_property="Symbol" face="Symbol">+</font> 
  का औ<sub  >२<font padma_font_family_property="Symbol" face="Symbol">=</font> </sub>लोकाऔ<sub  >३<font padma_font_family_property="Symbol" face="Symbol">+</font> 
  </sub>हा<sub  >२</sub></p>
</font> 
<p><font    size="4">(</font><font padma_font_family_property="Times New Roman, Times, serif" face="Times New Roman, Times, serif" size="4">Fe+H<sub padma_font_family_property="Times New Roman, Times, serif">2</sub> 
  O+CO<sub padma_font_family_property="Times New Roman, Times, serif">2</sub>=FeCO<sub padma_font_family_property="Times New Roman, Times, serif">3</sub>+H<sub padma_font_family_property="Times New Roman, Times, serif">2</sub></font><font    size="4">)</font></p>
<font  size="4"> 
<p  >४लो का औ<sub  >३<font padma_font_family_property="Symbol" face="Symbol">+</font> 
  </sub>६हा<sub  >२</sub> औ<font padma_font_family_property="Symbol" face="Symbol">+</font> 
  औ<sub  >२<font padma_font_family_property="Symbol" face="Symbol">=</font> </sub>४लो 
  (औ हा)<sub  >२<font padma_font_family_property="Symbol" face="Symbol">+</font> </sub>४का 
  औ<sub  >२</sub></p>
</font>
<p><font    size="4">(</font><font padma_font_family_property="Times New Roman, Times, serif" face="Times New Roman, Times, serif" size="4">4Fe 
  CO<sub padma_font_family_property="Times New Roman, Times, serif">3</sub>+6H<sub padma_font_family_property="Times New Roman, Times, serif">2</sub> O+O<sub padma_font_family_property="Times New Roman, Times, serif">2</sub>=4Fe </font><font    size="4">(</font><font padma_font_family_property="Times New Roman, Times, serif" face="Times New Roman, Times, serif" size="4">O 
  H</font><font    size="4">)</font><sub><font padma_font_family_property="Times New Roman, Times, serif" face="Times New Roman, Times, serif" size="4">2</font></sub><font padma_font_family_property="Times New Roman, Times, serif" face="Times New Roman, Times, serif" size="4">+4CO<sub padma_font_family_property="Times New Roman, Times, serif">2</sub></font><font    size="4">)</font></p>
<p> <font    size="4">मोडी (</font><font padma_font_family_property="Times New Roman, Times, serif" face="Times New Roman, Times, serif" size="4">Moddy</font><font    size="4">) 
  का कथन है कि 
  शुद्ध लोहे पर 
  वायु और जल 
  की उपस्थिति में 
  भी, यदि उसमें कार्बन 
  डाइ-ऑक्साइड का पूर्ण 
  अभाव है, तो मोरचा 
  नहीं लगता। कार्बन 
  डाइ-ऑक्साइड के कारण 
  ही लोहा पहले 
  फेरस बाइकार्बोनेट 
  (लो(हा का औ<sub  >३</sub>)<sub  >२</sub>, 
  </font><font padma_font_family_property="Times New Roman, Times, serif" face="Times New Roman, Times, serif" size="4">Fe</font><font    size="4">(</font><font padma_font_family_property="Times New Roman, Times, serif" face="Times New Roman, Times, serif" size="4">HCO<sub padma_font_family_property="Times New Roman, Times, serif">3</sub></font><font    size="4">)<sub  >२</sub>) 
  बनता है, जिसके 
  ऑक्सीजन के साथ 
  ऑक्सीकरण से, 
  उपर्युक्त समीकरण 
  के अनुसार, फेरिक 
  हाइड्राक्साइड अवक्षिप्त 
  होता है। यदि 
  जल में क्षार रहे, 
  तो लोहे को 
  मोरचा लगने 
  से बहुत कुछ बचाया 
  या कम किया जा 
  सकता है। एक दूसरे 
  वैज्ञानिक के 
  अनुसार लोहे 
  के टुकड़ों पर 
  वोल्टीय सेल 
  के ध्रुव रहते 
  हैं, जिनके बीच 
  की क्रिया से मोरचा 
  लगता है। लैंबर्ट 
  (</font><font padma_font_family_property="Times New Roman, Times, serif" face="Times New Roman, Times, serif" size="4">Lambert</font><font    size="4">) 
  के अनसार समांग 
  (</font><font padma_font_family_property="Times New Roman, Times, serif" face="Times New Roman, Times, serif" size="4">Homogeneous</font><font    size="4">) 
  लोहे के सामन्य 
  वायु में मोरचा 
  नहीं लगता, यद्यपि 
  सामान्य लोहे 
  पर कार्बन डाइऑक्साइड 
  के अभाव में भी 
  मोरचा लगता 
  है।</font></p>
<p> <font    size="4">मोरचे 
  से बचने के लिये 
  लोहे पर पेंट 
  या इनेमल चढ़ाते 
  या चूने से सफेदी 
  करते हैं। लोहे 
  के नलों का अलकतरे 
  के पिच या नैपथा 
  में डुबा कर मोरचे 
  से उनका संरक्षण 
  करते हैं। बार्फ 
  विधि (</font><font padma_font_family_property="Times New Roman, Times, serif" face="Times New Roman, Times, serif" size="4">Barf 
  process</font><font    size="4">) में लोहे 
  को रक्त ताप पर 
  गरम करके भाप 
  के प्रभाव से उसपर 
  फेरोसोफेरिक 
  ऑक्साइड का स्तर 
  चढ़ाकर मोरचे 
  से बचाते हैं। 
  फल रखने के लोहे 
  के डिब्बों को इसी 
  उपचार से मोरचे 
  से सुरक्षित रखते 
  हैं।	</font></p>
<font  size="4"> 
<p  >	(फूलदेवसहाय 
  वर्मा)</p>
</font><b></b> 
<p><font  size="5"><b></b></font></p>
</body></html>