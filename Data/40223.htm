<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="5"><b  >घ्राणहानि 
  </b></font><font    size="4">(</font><font padma_font_family_property="Times New Roman, Times, serif" face="Times New Roman, Times, serif" size="4">Anosmia</font><font    size="4">) 
  इस अवस्था में गंध 
  की अनुभूति में 
  न्यूनता, अथवा पूर्ण 
  रूप से अभाव, हो 
  जाता है।</font></p>
<font  size="4"> 
<p  >गंध का अनुभव 
  मनुष्य नाक के 
  द्वारा करता 
  है। मस्तिष्क से आरंभ 
  होकर नासास्नायु 
  का जोड़ा नाक 
  की श्लेष्मिक कला 
  तथा घ्राणकोशिका 
  में जाकर समाप्त 
  होता है।</p>
<p  >यह स्नायु संवेदनशील 
  होती है। गंध 
  से उत्तेजित होकर 
  यह संवेदना 
  को मस्तिष्क के 
  केंद्रों तक पहुंचाती 
  है। इस प्रकार हम 
  सुगंध, या दुर्गधं, 
  का अनुभव करते 
  हैं।</p>
<p  >घ्राणेंद्रियों में 
  किसी प्रकार का 
  दोष उत्पन्न हो 
  जाने से घ्राणहानि 
  का अनुभव होने 
  लगता है।</p>
<p  >नासागत श्लेष्मिक 
  कला में परिवर्तन, 
  नासानाड़ी में 
  विकृति और 
  मस्तिष्कगत विकृति 
  आदि में घ्राणहानि 
  पाई जाती है।</p>
<p  >कुछ मनुष्यों में 
  विशेष परिस्थितियों 
  में, उदाहरणार्थ 
  लड़ाई के मैदान 
  में, अथवा अन्य किसी 
  संकट के समय, 
  मानसिक दुर्बलता 
  के कारण घ्राणहानि 
  देखी गई है।</p>
<p  >उपचार <font padma_font_family_property="Symbol" face="Symbol">-</font> घ्राणहानि 
  के कारण का पता 
  लगाकर उसे यथोचित 
  उपचार द्वारा 
  दूर करना चाहिए। 
  	(कपिल देव 
  मालवीय)</p>
</font><b></b> 
<p><font  size="5"><b></b></font></p>
</body></html>