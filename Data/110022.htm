<html><head>

<meta http-equiv="Content-Type" content="text/html; charset=utf-8">
<link rel="Edit-Time-Data" href="http://www.cdacnoida.in/vishwa/vishwa/files/110022_files/editdata.mso">
<link rel="OLE-Object-Data" href="http://www.cdacnoida.in/vishwa/vishwa/files/110022_files/oledata.mso">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">विद्युत् संधारित्र </span></b><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">Electric 
    Condensers</span><span   style="font-size: 14pt; font-family: DV-TTSurekhEN;">) का उपयोग विद्युत् आवेश, अथवा स्थिर वैद्युत 
    उर्जा, का संचय करने के लिए होता है। यदि दो या दो से अधिक 
    चालकों को एक विद्युत्रोधी माध्यम द्वारा अलग करके समीप रखा 
    जाए, तो यह व्यवस्था संधारित्र कहलाती है। इन चालकों पर 
    बराबर तथा विपरीत आवेश होते हैं। यदि संधारित्र को एक 
    बैटरी से जोड़ा जाए, तो इसमें से धारा का प्रवाह नहीं होगा, 
    परंतु इसकी प्लेटों पर बराबर मात्रा में घनात्मक एवं ऋणात्मक 
    आवेश संचय हो जाएँगे। एक संघारित्र की धारिता की परिभाषा 
    इस समीकरण द्वारा की जा सकती है,</span></p>
  <p   class="MsoBodyTextIndent2"><sub> <img src="110022_files/image002.gif" v:shapes="_x0000_i1025" height="45" width="148"> </sub> <span   style="">   
    </span>. . . . . . . . . . (१)</p>
  <p class="MsoNormal"><span   style="font-size: 14pt; font-family: DV-TTSurekhEN;">जहाँ 
    (१ फैरड</span><span style="font-size: 14pt; font-family: Symbol;"><span padma_font_family_property="Symbol" style="">=</span></span><span   style="font-size: 14pt; font-family: DV-TTSurekhEN;">९</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;">१०<sup  >११</sup> स्टेट 
    फैरड) </span><span padma_font_family_property="Courier" style="font-size: 14pt; font-family: Courier;">V</span><span   style="font-size: 14pt; font-family: DV-TTSurekhEN;"> दोनों चालकों के मध्य विभवांतर 
    है तथा </span><span padma_font_family_property="Courier" style="font-size: 14pt; font-family: Courier;">q</span><span   style="font-size: 14pt; font-family: DV-TTSurekhEN;"> उनमें से किसी एक पर आवेश है। एक 
    आवेशित संधारित्र के संग कुछ स्थिर वैद्युत उर्जा भी संबंधित 
    होती है। यदि हम एक धनात्मक आवेश </span><span padma_font_family_property="Courier" style="font-size: 14pt; font-family: Courier;">dq</span><span   style="font-size: 14pt; font-family: DV-TTSurekhEN;"> 
    को संधारित्र के ऋण भाग से धन भाग, जिसका विभव </span><span padma_font_family_property="Courier" style="font-size: 14pt; font-family: Courier;">V</span><span   style="font-size: 14pt; font-family: DV-TTSurekhEN;"> 
    वोल्ट अधिक है, ले जाएँ तो कार्य अथवा उर्जा में वृद्धि, </span><span padma_font_family_property="Courier" style="font-size: 14pt; font-family: Courier;">du=Vdq</span><span   style="font-size: 14pt; font-family: DV-TTSurekhEN;"> 
    होगी तथा संधारित्र की कुल उर्जा,</span></p>
  <p class="MsoNormal"><span style="font-size: 14pt; font-family: DV-TTSurekhEN;"><sub> 
    <img src="110022_files/image004.gif" v:shapes="_x0000_i1026" height="39" width="244"> </sub> </span></p>
  <p class="MsoNormal"><span   style="font-size: 14pt; font-family: DV-TTSurekhEN;">इसको 
    इस प्रकार भी लिख सकते हैं :</span></p>
  <p   class="MsoBodyTextIndent2"><span padma_font_family_property="Courier" style="font-family: Courier;">U = <sub> <img src="110022_files/image006.gif" v:shapes="_x0000_i1027" height="39" width="16"> </sub> <span padma_font_family_property="Courier" style="">�</span>q<sup padma_font_family_property="Courier">v</sup></span> 
    अथवा <span padma_font_family_property="Courier" style="font-family: Courier;">U = <sub> <img src="110022_files/image006.gif" v:shapes="_x0000_i1028" height="39" width="16"> </sub> <span padma_font_family_property="Courier" style="">�</span>CV<sup padma_font_family_property="Courier">2</sup></span><span   style="">   </span>. . . . . . . . . (२)</p>
  <p class="MsoNormal"><span   style="font-size: 14pt; font-family: DV-TTSurekhEN;">किसी 
    संधारित्र की रचना एवं रूप से उसकी धारिता की गणना की जा 
    सकती है।</span></p>
  <p class="MsoNormal" style="text-align: center;" align="center"><span   style="font-size: 14pt; font-family: DV-TTSurekhEN;">चित्र १.</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">समांतर पट्टिका संधारित्र </span></b><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">Parallel 
    plate condenser</span><span   style="font-size: 14pt; font-family: DV-TTSurekhEN;">) </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    यदि संधारित्र की एक पट्टिका (प्लेट) के एक ओर का क्षेत्रफल 
    </span><span padma_font_family_property="Courier" style="font-size: 14pt; font-family: Courier;">A</span><span   style="font-size: 14pt; font-family: DV-TTSurekhEN;"> 
    हो, पट्टिकाओं के बीच की दूरी </span><span padma_font_family_property="Courier" style="font-size: 14pt; font-family: Courier;">d</span><span   style="font-size: 14pt; font-family: DV-TTSurekhEN;"> 
    हो तथा एक प्लेट पर तल आवेश </span><span style="font-size: 14pt; font-family: Symbol;"><span padma_font_family_property="Symbol" style="">s</span></span><span   style="font-size: 14pt; font-family: DV-TTSurekhEN;"> 
    (</span><span style="font-size: 14pt; font-family: Symbol;"><span padma_font_family_property="Symbol" style="">s</span></span><span padma_font_family_property="Courier" style="font-size: 14pt; font-family: Courier;">=q/A</span><span   style="font-size: 14pt; font-family: DV-TTSurekhEN;">) 
    हो तथा दूसरी पर </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span style="font-size: 14pt; font-family: Symbol;"><span padma_font_family_property="Symbol" style="">s</span></span><span   style="font-size: 14pt; font-family: DV-TTSurekhEN;"> हो, तो विद्युत् 
    क्षेत्र </span><span padma_font_family_property="Courier" style="font-size: 14pt; font-family: Courier;">E</span><span   style="font-size: 14pt; font-family: DV-TTSurekhEN;"> की दिशा तलों के अभिलंब होगी तथा 
    हवा, अथवा निर्वात माध्यम में उसका मान, गाउस के नियम द्वारा 
    (देखें विद्युत्), मी.कि.से. (</span><span padma_font_family_property="Courier" style="font-size: 14pt; font-family: Courier;">M.K.S.</span><span   style="font-size: 14pt; font-family: DV-TTSurekhEN;">) 
    पद्धति में</span></p>
  <p class="MsoNormal"><span   style="font-size: 14pt; font-family: DV-TTSurekhEN;"><sub> 
    <img src="110022_files/image008.gif" v:shapes="_x0000_i1029" height="43" width="52"> </sub> (माध्यम हवा 
    अथवा शून्य)</span></p>
  <p class="MsoNormal"><span   style="font-size: 14pt; font-family: DV-TTSurekhEN;">होगा। 
    चूँकि एकसमान (</span><span padma_font_family_property="Courier" style="font-size: 14pt; font-family: Courier;">uniform</span><span   style="font-size: 14pt; font-family: DV-TTSurekhEN;">) विद्युत्क्षेत्र में हम विभवांतर 
    </span><span padma_font_family_property="Courier" style="font-size: 14pt; font-family: Courier;">V</span><span   style="font-size: 14pt; font-family: DV-TTSurekhEN;"> को </span><span padma_font_family_property="Courier" style="font-size: 14pt; font-family: Courier;">V=Ed</span><span   style="font-size: 14pt; font-family: DV-TTSurekhEN;"> 
    लिख सकते हैं, इसलिए संधारित्र को धारिता,</span></p>
  <p   class="MsoBodyTextIndent2"><span   style="">श्</span><sub> <img src="110022_files/image010.gif" v:shapes="_x0000_i1030" height="39" width="147"> </sub> <span   style="">   
    </span>. . . . . . . . . . (३)</p>
  <p class="MsoBodyTextIndent2"><sub> <img src="110022_files/image012.gif" v:shapes="_x0000_i1031" height="45" width="128"> </sub> </p>
  <p class="MsoNormal"><span   style="font-size: 14pt; font-family: DV-TTSurekhEN;">जहाँ 
    </span><span style="font-size: 14pt; font-family: Symbol;"><span padma_font_family_property="Symbol" style="">e</span></span><sub><span padma_font_family_property="Courier" style="font-size: 14pt; font-family: Courier;">o</span></sub><span   style="font-size: 14pt; font-family: DV-TTSurekhEN;"> 
    निर्वात की विद्युतशीलता (</span><span padma_font_family_property="Courier" style="font-size: 14pt; font-family: Courier;">permittivity</span><span   style="font-size: 14pt; font-family: DV-TTSurekhEN;">) है। (</span><span style="font-size: 14pt; font-family: Symbol;"><span padma_font_family_property="Symbol" style="">e</span></span><sub><span padma_font_family_property="Courier" style="font-size: 14pt; font-family: Courier;">o</span></sub><span style="font-size: 14pt; font-family: Symbol;"><span padma_font_family_property="Symbol" style="">=</span></span><span   style="font-size: 14pt; font-family: DV-TTSurekhEN;">८.८५</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;">१०</span><sup><span style="font-size: 14pt; font-family: Symbol;"><span padma_font_family_property="Symbol" style="">-</span></span></sup><sup><span   style="font-size: 14pt; font-family: DV-TTSurekhEN;">१२</span></sup><span   style="font-size: 14pt; font-family: DV-TTSurekhEN;"> 
    फैरड/मीटर मी.कि.से.; सें.ग्रा.से. में </span><span style="font-size: 14pt; font-family: Symbol;"><span padma_font_family_property="Symbol" style="">e</span></span><sub><span padma_font_family_property="Courier" style="font-size: 14pt; font-family: Courier;">o</span></sub><span style="font-size: 14pt; font-family: Symbol;"><span padma_font_family_property="Symbol" style="">=</span></span><span   style="font-size: 14pt; font-family: DV-TTSurekhEN;">१)। किसी और माध्यम 
    के लिए</span></p>
  <p   class="MsoBodyTextIndent2"><sub> <img src="110022_files/image014.gif" v:shapes="_x0000_i1032" height="39" width="153"> </sub> <span   style="">   
    </span>. . . . . . . . . . (४)</p>
  <p class="MsoNormal"><span   style="font-size: 14pt; font-family: DV-TTSurekhEN;">जहाँ 
    </span><span style="font-size: 14pt; font-family: Symbol;"><span padma_font_family_property="Symbol" style="">e</span></span><span   style="font-size: 14pt; font-family: DV-TTSurekhEN;"> माध्यम की विद्युतशीलता, 
    तथा </span><span padma_font_family_property="Courier" style="font-size: 14pt; font-family: Courier;">K<sub padma_font_family_property="Courier">e</sub></span><span   style="font-size: 14pt; font-family: DV-TTSurekhEN;"> माध्यम का परावैद्युत् 
    गुणांक (</span><span padma_font_family_property="Courier" style="font-size: 14pt; font-family: Courier;">dielectric coefficient</span><span   style="font-size: 14pt; font-family: DV-TTSurekhEN;">) 
    है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">संकेंद्री 
    गोलोवाला संधारित्र (</span><span padma_font_family_property="Courier" style="font-size: 14pt; font-family: Courier;">Concentric spheres condenser</span><span   style="font-size: 14pt; font-family: DV-TTSurekhEN;">) 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> दो गोलों (गोलों 
    की त्रिज्या, </span><span padma_font_family_property="Courier" style="font-size: 14pt; font-family: Courier;">r<sub padma_font_family_property="Courier">1</sub>, r<sub padma_font_family_property="Courier">2</sub></span><span   style="font-size: 14pt; font-family: DV-TTSurekhEN;">), 
    के बीच का विभवांतर,</span></p>
  <p class="MsoNormal"><span style="font-size: 14pt; font-family: DV-TTSurekhEN;"><sub> 
    <img src="110022_files/image016.gif" v:shapes="_x0000_i1033" height="45" width="143"> </sub> </span></p>
  <p class="MsoNormal"><span   style="font-size: 14pt; font-family: DV-TTSurekhEN;">इसलिए, 
    संधारित्र की धारिता,</span></p>
  <p   class="MsoBodyTextIndent2"><sub> <img src="110022_files/image018.gif" v:shapes="_x0000_i1034" height="45" width="164"> </sub> <span   style="">   
    </span>. . . . . . . . . . (५)</p>
  <p class="MsoNormal"><span   style="font-size: 14pt; font-family: DV-TTSurekhEN;">यदि 
    </span><span padma_font_family_property="Courier" style="font-size: 14pt; font-family: Courier;">r<sub padma_font_family_property="Courier">2</sub> &gt; &gt; r<sub padma_font_family_property="Courier">1</sub></span><span   style="font-size: 14pt; font-family: DV-TTSurekhEN;"> 
    अर्थात् एक ही गोला हो, तो धारिता</span></p>
  <p   class="MsoBodyTextIndent2"><span padma_font_family_property="Courier" style="font-family: Courier;">C = 4</span><span style="font-family: Symbol;"><span padma_font_family_property="Symbol" style="">p</span></span><span style="font-family: Symbol;"><span padma_font_family_property="Symbol" style="">e</span></span><sub><span padma_font_family_property="Courier" style="font-family: Courier;">o</span></sub><span padma_font_family_property="Courier" style="font-family: Courier;"> 
    r<sub padma_font_family_property="Courier">1</sub>, </span>(से.ग्रा.सें., <span padma_font_family_property="Courier" style="font-family: Courier;">C 
    = r<sub padma_font_family_property="Courier">1</sub></span>)<span   style="">   
    </span>. . . . . . . . . . (६)</p>
  <p class="MsoNormal"><span   style="font-size: 14pt; font-family: DV-TTSurekhEN;">समाक्ष 
    सिलेंडरवाला संधारित्र (</span><span padma_font_family_property="Courier" style="font-size: 14pt; font-family: Courier;">Co-axial cylinder condenser</span><span   style="font-size: 14pt; font-family: DV-TTSurekhEN;">) 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> दो समाक्ष सिलेंडरों 
    (लंबाई १ तथा त्रिज्या </span><span padma_font_family_property="Courier" style="font-size: 14pt; font-family: Courier;">r<sub padma_font_family_property="Courier">1</sub>, r<sub padma_font_family_property="Courier">2</sub></span><span   style="font-size: 14pt; font-family: DV-TTSurekhEN;">) 
    के लिए विभवांतर,</span></p>
  <p class="MsoNormal"><span style="font-size: 14pt; font-family: DV-TTSurekhEN;"><sub> 
    <img src="110022_files/image020.gif" v:shapes="_x0000_i1035" height="43" width="96"> </sub> </span></p>
  <p class="MsoNormal"><span   style="font-size: 14pt; font-family: DV-TTSurekhEN;">तथा 
    संधारित्र की धारिता,</span></p>
  <p   class="MsoBodyTextIndent2"><sub> <img src="110022_files/image022.gif" v:shapes="_x0000_i1036" height="43" width="115"> </sub> <span   style="">   
    </span>. . . . . . . . . . (७)</p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">संधारित्रों का संबंधन</span></b><span style="font-size: 14pt; font-family: DV-TTSurekhEN;"> 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> यह निम्नलिखित 
    ढंग से किया जाता है :</span></p>
  <p class="MsoNormal" style=""> <span style="font-size: 14pt; font-family: DV-TTSurekhEN;"><span   style="">(१)<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">�� 
    </span></span></span> <span   style="font-size: 14pt; font-family: DV-TTSurekhEN;">श्रेणी संबंधन</span></p>
  <p class="MsoNormal"><span   style="font-size: 14pt; font-family: DV-TTSurekhEN;"><sub> <img src="110022_files/image024.gif" v:shapes="_x0000_i1037" height="43" width="207"> </sub> <span   style="">   
    </span>. . . . . . . . . . (८)</span></p>
  <p class="MsoNormal" style=""> <span style="font-size: 14pt; font-family: DV-TTSurekhEN;"><span   style="">(२)<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">�� 
    </span></span></span> <span   style="font-size: 14pt; font-family: DV-TTSurekhEN;">पार्श्व संबंधन</span></p>
  <p class="MsoNormal"><span padma_font_family_property="Courier" style="font-size: 14pt; font-family: Courier;">C = C<sub padma_font_family_property="Courier">1</sub> + C<sub padma_font_family_property="Courier">2</sub> + C<sub padma_font_family_property="Courier">3</sub> + 
    C<sub padma_font_family_property="Courier">4</sub> +.....</span><span   style="font-size: 14pt; font-family: DV-TTSurekhEN;"><span   style="">   
    </span>. . . . . . . . . . (९)</span></p>
  <p   class="MsoBodyTextIndent2">फैरड धारिता की एक बहुत बड़ी इकाई 
    है, इसलिए व्यवहार में माइक्रोफैरड (१०<sup  ><span style="font-family: Symbol;"><span padma_font_family_property="Symbol" style="">-</span></span>६</sup>), अथवा माइक्रो-माइक्रो फैरड (१०<sup  ><span style="font-family: Symbol;"><span padma_font_family_property="Symbol" style="">-</span></span>१२</sup>), 
    का प्रयोग किया जाता है।</p>
  <p   class="MsoBodyTextIndent2">संधारित्र का उपयोग दिष्ट धारा परिपथ 
    तथा प्रत्यावर्ती धारा परिपथ, दोनों में ही होता है। विभवांतर 
    <span padma_font_family_property="Courier" style="font-family: Courier;">V</span> वाले एक स्रोत से संधारित्र 
    को जोड़ने पर, एक क्षणिक धारा, जो आवेश के संचित हेने 
    की दर के बराबर होगी, बहेगी (<span padma_font_family_property="Courier" style="font-family: Courier;">i=dq/dt</span>)। संधारित्र के अतिरिक्त यदि 
    परिपथ में एक प्रतिरोध तथा एक प्रेरकत्व भी हो, तो संधारित्र 
    का विसर्जन एक विशेष अवस्था में दोलकीय होता है। संधारित्र 
    के इस गुण का उपयोग बहुतायत से होता है (देखें विद्युत्)। 
    एक प्रत्यावर्ती धारा परिपथ में,</p>
  <p class="MsoNormal"><span padma_font_family_property="Courier" style="font-size: 14pt; font-family: Courier;">V 
    = V<sub padma_font_family_property="Courier">o</sub> sin </span><span style="font-size: 14pt; font-family: Symbol;"><span padma_font_family_property="Symbol" style="">w</span></span><span padma_font_family_property="Courier" style="font-size: 14pt; font-family: Courier;">t,</span><span   style="font-size: 14pt; font-family: DV-TTSurekhEN;"> 
    (जहाँ </span><span style="font-size: 14pt; font-family: Symbol;"><span padma_font_family_property="Symbol" style="">w</span></span><span style="font-size: 14pt; font-family: DV-TTSurekhEN;"> 
    </span><span padma_font_family_property="Courier" style="font-size: 14pt; font-family: Courier;">= 
    2</span><span style="font-size: 14pt; font-family: Symbol;"><span padma_font_family_property="Symbol" style="">p</span></span><span padma_font_family_property="Courier" style="font-size: 14pt; font-family: Courier;"> f; f</span><span   style="font-size: 14pt; font-family: DV-TTSurekhEN;"> 
    आवृत्ति है)<span   style="">   </span>(१०)</span></p>
  <p class="MsoNormal"><span   style="font-size: 14pt; font-family: DV-TTSurekhEN;">तथा 
    <sub> <img src="110022_files/image026.gif" v:shapes="_x0000_i1038" height="39" width="81"> </sub> </span><span padma_font_family_property="Courier" style="font-size: 14pt; font-family: Courier;">(C V<sub padma_font_family_property="Courier">o</sub> sin </span><span style="font-size: 14pt; font-family: Symbol;"><span padma_font_family_property="Symbol" style="">w</span></span><span padma_font_family_property="Courier" style="font-size: 14pt; font-family: Courier;"> t) 
    = i<sub padma_font_family_property="Courier">o</sub> cos </span><span style="font-size: 14pt; font-family: Symbol;"><span padma_font_family_property="Symbol" style="">w</span></span><span padma_font_family_property="Courier" style="font-size: 14pt; font-family: Courier;"> t,</span><span   style="font-size: 14pt; font-family: DV-TTSurekhEN;"> 
    <span   style="">   </span>(११)</span></p>
  <p class="MsoNormal"><span   style="font-size: 14pt; font-family: DV-TTSurekhEN;">यहाँ 
    </span><span padma_font_family_property="Courier" style="font-size: 14pt; font-family: Courier;">i<sub padma_font_family_property="Courier">o</sub> = V<sub padma_font_family_property="Courier">o</sub> (</span><span style="font-size: 14pt; font-family: Symbol;"><span padma_font_family_property="Symbol" style="">w</span></span><span padma_font_family_property="Courier" style="font-size: 14pt; font-family: Courier;"> C)</span><span   style="font-size: 14pt; font-family: DV-TTSurekhEN;"> 
    तथा यदि </span><span padma_font_family_property="Courier" style="font-size: 14pt; font-family: Courier;">1/</span><span style="font-size: 14pt; font-family: Symbol;"><span padma_font_family_property="Symbol" style="">w</span></span><span padma_font_family_property="Courier" style="font-size: 14pt; font-family: Courier;">C 
    = X<sub padma_font_family_property="Courier">C</sub> </span><span   style="font-size: 14pt; font-family: DV-TTSurekhEN;">तो</span><span padma_font_family_property="Courier" style="font-size: 14pt; font-family: Courier;"> V<sub padma_font_family_property="Courier">o</sub> = i<sub padma_font_family_property="Courier">o</sub> X<sub padma_font_family_property="Courier">C</sub> 
    X<sub padma_font_family_property="Courier">C</sub></span><span   style="font-size: 14pt; font-family: DV-TTSurekhEN;"> 
    परिपथ का धारिता प्रतिघात (</span><span padma_font_family_property="Courier" style="font-size: 14pt; font-family: Courier;">capacitive reactance</span><span   style="font-size: 14pt; font-family: DV-TTSurekhEN;">) 
    कहलाता है। यदि परिपथ में एक प्रतिरोध भी हो, अथवा संधारित्र 
    का ही थोड़ा बहुत प्रतिरोध हो, तो कुल विभव</span></p>
  <p class="MsoNormal"><span padma_font_family_property="Courier" style="font-size: 14pt; font-family: Courier;">V=V<sub padma_font_family_property="Courier">R</sub>+V<sub padma_font_family_property="Courier">C</sub>=R 
    i<sub padma_font_family_property="Courier">o</sub> cos </span><span style="font-size: 14pt; font-family: Symbol;"><span padma_font_family_property="Symbol" style="">w</span></span><span padma_font_family_property="Courier" style="font-size: 14pt; font-family: Courier;"> t+X<sub padma_font_family_property="Courier">C</sub> 
    i<sub padma_font_family_property="Courier">o</sub> sin </span><span style="font-size: 14pt; font-family: Symbol;"><span padma_font_family_property="Symbol" style="">w</span></span><span padma_font_family_property="Courier" style="font-size: 14pt; font-family: Courier;">t=V<sub padma_font_family_property="Courier">o</sub> 
    cos (</span><span style="font-size: 14pt; font-family: Symbol;"><span padma_font_family_property="Symbol" style="">w</span></span><span padma_font_family_property="Courier" style="font-size: 14pt; font-family: Courier;">t</span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span style="font-size: 14pt; font-family: Symbol;"><span padma_font_family_property="Symbol" style="">q</span></span><span padma_font_family_property="Courier" style="font-size: 14pt; font-family: Courier;">)</span><span   style="font-size: 14pt; font-family: DV-TTSurekhEN;"> 
    <span   style="">श्श् </span>(१२)</span></p>
  <p class="MsoNormal"><span   style="font-size: 14pt; font-family: DV-TTSurekhEN;">यहाँ 
    </span><span padma_font_family_property="Courier" style="font-size: 14pt; font-family: Courier;">R i<sub padma_font_family_property="Courier">o</sub> = V<sub padma_font_family_property="Courier">o</sub> cos </span><span style="font-size: 14pt; font-family: Symbol;"><span padma_font_family_property="Symbol" style="">q</span></span><span   style="font-size: 14pt; font-family: DV-TTSurekhEN;"> तथा </span><span padma_font_family_property="Courier" style="font-size: 14pt; font-family: Courier;">X<sub padma_font_family_property="Courier">e</sub>i<sub padma_font_family_property="Courier">o 
    </sub>= V<sub padma_font_family_property="Courier">o</sub> sin </span><span style="font-size: 14pt; font-family: Symbol;"><span padma_font_family_property="Symbol" style="">q</span></span><span padma_font_family_property="Courier" style="font-size: 14pt; font-family: Courier;">,</span><span   style="font-size: 14pt; font-family: DV-TTSurekhEN;"> 
    अर्थात् एक श्रेणी संबद्ध </span><span padma_font_family_property="Courier" style="font-size: 14pt; font-family: Courier;">R C</span><span   style="font-size: 14pt; font-family: DV-TTSurekhEN;"> रिपथ में धारा विभव 
    से कला (</span><span padma_font_family_property="Courier" style="font-size: 14pt; font-family: Courier;">phase</span><span   style="font-size: 14pt; font-family: DV-TTSurekhEN;">) में आगे होती हैं, 
    एवं</span></p>
  <p class="MsoNormal"><span style="font-size: 14pt; font-family: DV-TTSurekhEN;"><sub> 
    <img src="110022_files/image028.gif" v:shapes="_x0000_i1039" height="29" width="160"> </sub> </span></p>
  <p class="MsoNormal"><span padma_font_family_property="Courier" style="font-size: 14pt; font-family: Courier;">Z</span><span   style="font-size: 14pt; font-family: DV-TTSurekhEN;"> 
    परिपथ का प्रतिबाधा (</span><span padma_font_family_property="Courier" style="font-size: 14pt; font-family: Courier;">impedance</span><span   style="font-size: 14pt; font-family: DV-TTSurekhEN;">) कहलाता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">एक 
    संधारित्र का धारिता प्रतिघात, आवृत्ति का प्रतिलोमानुपाती होता 
    है। इस कारण कम आवृत्तिवाली धारा का यह अधिक आवृत्तिवाली 
    धारा की तुलना में अधिक विरोध प्रस्तुत करता है। यह</span></p>
  <p class="MsoNormal" style="text-align: center;" align="center"><span   style="font-size: 14pt; font-family: DV-TTSurekhEN;">चित्र २.</span></p>
  <p class="MsoNormal"><span   style="font-size: 14pt; font-family: DV-TTSurekhEN;">दिष्ट 
    धारा प्रवाह को भी रोक देता है। इसके इस गुण का उपयोग 
    छनना (</span><span padma_font_family_property="Courier" style="font-size: 14pt; font-family: Courier;">filter</span><span   style="font-size: 14pt; font-family: DV-TTSurekhEN;">) बनाने में किया जाता 
    है।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">व्यावहारिक संधारित्र</span></b><span style="font-size: 14pt; font-family: DV-TTSurekhEN;"> 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> सबसे प्राचीन 
    संधारित्र है लीडन जार (</span><span padma_font_family_property="Courier" style="font-size: 14pt; font-family: Courier;">Leyden jar</span><span   style="font-size: 14pt; font-family: DV-TTSurekhEN;">) परंतु आजकल प्राय: 
    दो प्रकार के संधारित्र उपयोग में लाए जाते हैं : (१) निश्चित 
    तथा (२) परिवर्ती।</span></p>
  <p class="MsoNormal" style=""> <span style="font-size: 14pt; font-family: DV-TTSurekhEN;"><span   style="">(१)<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">�� 
    </span></span></span> <span   style="font-size: 14pt; font-family: DV-TTSurekhEN;">निश्चित संधारित्रों का विभाजन प्रयोग 
    में लाए जानेवाले विद्युतरोधी (परावैद्युत्) के अनुसार होता 
    है, उदाहरणार्थ अभ्रक, कागज, तेल इत्यादि।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">अभ्रक संधारित्र में अभ्रक की पतली पत्तियाँ, 
    टीन अथवा ऐलुमिनियम की पन्नियों (</span><span padma_font_family_property="Courier" style="font-size: 14pt; font-family: Courier;">foils</span><span   style="font-size: 14pt; font-family: DV-TTSurekhEN;">) 
    में प्रत्यावर्त रूप से, प्लास्टिक अथवा वैकेलाइट के खोल में, 
    रखी होती है। टीन की पन्नियों में एक विशेष प्रकार का कागज 
    (रेंड़ी का तेल, खनिज तेल अथवा खनिज मोम में विशेष प्रकार 
    से डुबाया हुआ) रखकर कागज संधारित्र बनाया जाता है। स्थान 
    कम करने के लिए पन्नियों को बेल लिया जाता है तथा उन्हें 
    गत्ते अथवा धातु की डिबिया में रखकर डिबिया को मोम से बंद 
    कर दिया जाता है। कई बार विभवांतर अधिक होने के कारण 
    परावैद्युत् भंग (</span><span padma_font_family_property="Courier" style="font-size: 14pt; font-family: Courier;">breakdown</span><span   style="font-size: 14pt; font-family: DV-TTSurekhEN;">) हो जाता है, अर्थात् 
    विद्युतरोधी लगभग चालक हो जाता है तथा संधारित्र लघुपथित 
    हो जाता है। इसको बचाने के लिए धातु लगे (</span><span padma_font_family_property="Courier" style="font-size: 14pt; font-family: Courier;">metalized</span><span   style="font-size: 14pt; font-family: DV-TTSurekhEN;">) 
    कागज संधारित्र काम में लाए जाते हैं जिनमें परावैद्युत् के भंग 
    होने पर धातु की पतली फिल्म जल जाती है, परंतु वह व्यवहार 
    के योग्य रहता है। जहाँ स्थायीपन, कम हानि (</span><span padma_font_family_property="Courier" style="font-size: 14pt; font-family: Courier;">low 
    loss</span><span   style="font-size: 14pt; font-family: DV-TTSurekhEN;">) उच्च ताप अथवा उच्च आवृत्ति पर संधारित्र की आवश्यकता 
    होती है यहाँ कागजी संधारित्र का प्रयोग सीमित हाता है। 
    उच्च धारिता के अभ्रक संधारित्र का प्रयोग सीमित होता है। उच्च 
    धारिता के अभ्रक संधारित्र मँहगे एवं बड़े होते हैं। अत: इस 
    अवस्था में प्लास्टिक फिल्म संधारित्र का प्रयोग होता है। इनके 
    अतिरिक्त चीनी मिट्टी के संधारित्रों का भी विशेष अवस्थाओं 
    में प्रयोग होता है। रेडियो प्रेषी (</span><span padma_font_family_property="Courier" style="font-size: 14pt; font-family: Courier;">transmitter</span><span   style="font-size: 14pt; font-family: DV-TTSurekhEN;">) 
    परिपथों में तेल पराविद्युत् वाले संधारित्र भी लाए जाते हैं। 
    उच्च विभव पर काम करने के लिए दवाबवाले संधारित्र भी, जिनमें 
    परावैद्युत् नाइट्रोजन अथवा कोई ओर अक्रिय गैस कई 
    गुना वायुमंडलीय दबाव पर होती है, प्रयोग में लाए जाते 
    हैं।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">वैद्युद्विश्लेषिक 
    संधरित्र</span></b><span style="font-size: 14pt; font-family: DV-TTSurekhEN;"> </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    इसमें दो ऐलुमिनियम (कभी कभी टैटालम) के इलेक्ट्रीज 
    विद्युत् अपघट्य में डूबे होते हें। धारा प्रवाहित होने पर एक 
    अथवा दोनों इलेक्ट्रोडों पर एक (ऑक्साइड की) फिल्म बन 
    जाती है, जो परावैद्युत् का कार्य करती है। यह फिल्म एक दिशा 
    में चालकीय तथा दूसरी में अचालकीय होती है। इस कारण 
    जब एक ही इलेक्ट्रोड पर फिल्म बने, तो वह ध्रुवित हो जाता 
    है तथा संधारित्र के एक इलेक्ट्रोड को ऐनोड तथा दूसरे 
    को कैथोड मानकर काम में लाया जाता है। जब दोनों पर फिल्म 
    बने, तो एक अध्रुवीय संधारित्र, जिसकी धारिता ध्रुवीय से आधी 
    होती है, प्राप्त होता है। विद्युत् अपघट्य संधारित्रों से उच्च 
    धारिता प्राप्त हो सकती है। विद्युत् अपघट्य संधारित्रों से उच्च 
    धारिता प्राप्त हो सकती है। ये सस्ते एवं छोटे आकारवाले होते 
    हैं। इससे इनका उपयोग बहुतायत से होता है। ध्रुवीय 
    संधारित्र का प्रयोग दिष्ट धारा परिपथ में तथा अध्रुवीय का प्रत्यावर्ती 
    धारा परिपथ में होता है। विद्युत् अपघट्य गीला भी हो सकता 
    है और सूखा भी। गीले विद्युत् अपघट्यवाले संधारित्र में सोडियम 
    या अमोनिया के वोरेट, फॉस्फेट, साइट्रेट, अथवा सिलीकेट 
    पानी में घुले होते हैं। यह बेलनाकार होता है तथा ऊर्ध्वाधरत: 
    (</span><span padma_font_family_property="Courier" style="font-size: 14pt; font-family: Courier;">vertically</span><span   style="font-size: 14pt; font-family: DV-TTSurekhEN;">) लगाया जाता है। सूखे 
    विद्युत्अपघट्यवाले संधारित्र में घोल के स्थान पर जेली होती 
    है। इसमें ऐलुमिनियम की धनपन्नी, ऋणपन्नी तथा विद्युत् अपघट्य 
    जेली, तीनों को एक बेलनाकार रूप में लपेटकर गत्ते अथवा धातु 
    के छोटे से डिब्बे में रख दिया जाता है। इसकी किसी भी दिशा 
    में लगाया जा सकता है।</span></p>
  <p class="MsoNormal" style=""> <span style="font-size: 14pt; font-family: DV-TTSurekhEN;"><span   style="">(२)<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">�� 
    </span></span></span> <b style=""><span   style="font-size: 14pt; font-family: DV-TTSurekhEN;">परिवर्ती 
    संधारित्र</span></b><span style="font-size: 14pt; font-family: DV-TTSurekhEN;"> </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    इसमें धातु के प्लेटो के दो क्रम (</span><span padma_font_family_property="Courier" style="font-size: 14pt; font-family: Courier;">groups</span><span   style="font-size: 14pt; font-family: DV-TTSurekhEN;">) 
    होते हैं : एक स्थिर होता है तथा दूसरा घूर्णित। परावैद्युत् 
    हवा होती है। घूर्णक क्रम को स्थिर प्लेटों के बीच घुमाने 
    से क्षेत्रफल में परिवर्तन होने के कारण परिवर्ती धारिता प्राप्त 
    होती है। इनका प्रयोग इलेक्ट्रॉनिकी में समस्वरण (</span><span padma_font_family_property="Courier" style="font-size: 14pt; font-family: Courier;">tuning</span><span   style="font-size: 14pt; font-family: DV-TTSurekhEN;">) 
    के लिए बहुतायत से होता है।</span></p>
  <p   class="MsoBodyTextIndent2">सं.ग्रं. <span style="font-family: Symbol;"><span padma_font_family_property="Symbol" style="">-</span></span> एम. 
    ब्रदरटन : 'कैपैसिटर्स' (१९४६); एफ.ई. टरमन : इलेक्ट्रॉनिक 
    ऐंड रेडियो इंजीनियरिंग (१९५५); ए. शीन गोल्ड : फंडामेंटल्स 
    ऑव रेडियो कम्युनिकेशन (१९५५)।<span   style="">  
 
    </span>(महेंद्रप्रताप मदन)</p>
</div>
</body></html>