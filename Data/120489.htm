<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">हीराकुड</span></b><span   style="font-size: 14pt; font-family: DV-TTSurekhEN;"> भारत के उड़ीसा 
    राज्य के संबलपुर जिले में इब और महानदी के संगम पर 
    स्थित यह कस्बा है। इस स्थान की प्रसिद्धि का कारण यहाँ बन 
    रहा हीराकुड बाँध है। यहाँ स्वर्णधूल एवं हीरा भी प्राप्त होता 
    है। महानदी मध्य प्रदेश के पठार से निकलकर पूर्व की ओर 
    बहती हुई बंगाल की खाड़ी में गिरती है। इस नदी पर संबलपुर 
    नगर से १४ किमी पश्चिम की ओर ४७७७ मी लंबे, १६० मी ऊँचे 
    हीराकुड बाँध का निर्माण कार्यचल रहा है। यह बाँध विश्व का 
    सबसे लंबा बाँध है। इसके अतिरिक्त संबलपुर और कटक 
    के बीच दो बाँध बनाने की योजना है। हीराकुड जलाशय का 
    क्षेत्रफल १,७७,६०० एकड़ है और इससे १,७८५ एकड़ जमीन की सिंचाई 
    होगी तथा १२३ हजार किलोवाट बिजली बनेगी। इस योजना 
    से उड़ीसा के लौह उद्योग के उन्नत होने की पूर्ण संभावना है। 
    राजगंगपुर में एक सीमेंट का कारखाना स्थापित किया गया है 
    जिसको विद्युत् शक्ति हीराकुंड बांध से दी जाती है।<span style=""> 
    </span>(अजितनारायण मेहरोत्रा)</span></p>
</div>
</body></html>