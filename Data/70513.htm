<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff" link="#0000ff">
<b></b>
<p><font  size="5"><b  >प्रकाश के सिद्धांत</b></font><font    size="4"> (</font><font padma_font_family_property="Times New Roman, Times, serif" face="Times New Roman, Times, serif" size="4">Theories of light</font><font    size="4">)
 प्रकाश क्या है और वह किस रूप में स्थानांतरित होता है, इन प्रश्नों के 
समाधान के लिये समय समय पर अनेक सिद्धांत बनाए गए थे, किंतु इस समय 
विद्युतचुंबकीय सिद्धांत तथा क्वांटम सिद्धांत ही सर्वमान्य हैं।</font></p><p>
<font    size="4">न्यूटन का कणिका सिद्धांत (</font><font padma_font_family_property="Times New Roman, Times, serif" face="Times New Roman, Times, serif" size="4">Corpuscular Theory</font><font    size="4">) <font padma_font_family_property="Symbol" face="Symbol">�</font>
 सबसे पहला, पूर्णत: वैज्ञानिक सिद्धांत विख्यात अँग्रेज वैज्ञानिक न्यूटन 
(सन् १६४२-१७२७) द्वारा प्रतिपादित हुआ था। इसमें यह माना गया था कि 
प्रदीप्त वस्तु में से प्रकाश अत्यंत सूक्ष्म तथा तीव्रगामी कणिकाओं के रूप
 में निकलता है। ये कणिकाएँ साधारण द्रव्य की नहीं होतीं, क्योंकि इनमें 
भार बिलकुल नहीं होता। विभिन्न रंगों के प्रकाश की  कणिकाओं में भेद केवल 
उनके विस्तार का होता है <font padma_font_family_property="Symbol" face="Symbol">�</font>
 लाल प्रकाश की कणिकाएँ बड़ी होती हैं और बैंगनी की छोटी। इस परिकल्पना के 
द्वारा प्रकाश द्वारा उर्जा का संचारण, शून्यकाश में गमन, सरल रेखा गमन आदि
 बातें तो स्पष्ट: समझ में आ जाती हैं, क्योंकि ये घटनाएँ तो न्यूटन ही के 
सुप्रतिष्ठित गतिवैज्ञानिक नियमानुकूल हैं। इन कणिकाओं को पूर्णत: 
प्रत्यास्थी मान लेने से उन्हीं नियमों से परावर्तन के मुख्य नियम 
(परावर्तन कोण </font><font padma_font_family_property="Times New Roman, Times, serif" face="Times New Roman, Times, serif" size="4">=</font><font    size="4"> आपतन कोण) की भी सरल व्याख्या हो जाती है, किंतु एक पदार्थ से दूसरे में प्रवेश करते समय प्रकाशकिरणों के मुड़ने (अपर्वतन या </font><font padma_font_family_property="Times New Roman, Times, serif" face="Times New Roman, Times, serif" size="4">Refraction</font><font    size="4">)
 की व्याख्या के लिये यह परिकल्पना बनानी पड़ी कि दोनों पदार्थो के 
पार्थक्यतल के निकटवर्ती प्रदेश में और उसकी अभिलंब दिशा में कणिका पर कुछ 
बल लगता है। जब यह बल आकर्षण बल होता है तब तो कणिकावेग का अभिलंब संघटक बढ़
 जाता है और किरण अभिलंब की ओर मुड़ जाती है, यथा वायु से जल में जाते समय, 
और जब पराकर्षण बल लगता है तब किरण विपरीत दिशा में मुड़ जाती है (देखें 
चित्र १ और २), यथा जल से वायु में जाते समय। इसी से अपवर्तन का नियम आपतन 
कोण की ज्या/ अपवर्तन कोण की ज्या </font><font padma_font_family_property="Times New Roman, Times, serif" face="Times New Roman, Times, serif" size="4">=</font><font    size="4">
 वर्तनांक भी प्रमाणित हो जाता है। परावर्तन का कारण भी अत्याधिक पराकर्षण 
ही समझा जा सकता है (देखें चित्र ३.)। यह भी स्पष्ट है कि इस सिद्धांत के 
अनुसार वायु की अपेक्षा जल में प्रकाश का वेग अधिक होना चाहिए।</font></p><p>
<font    size="4">किंतु
 एक बात ऐसी थी जो इस सिद्धांत के द्वारा समझ में नहीं आई। प्रत्यक्ष अनुभव
 के अनुसार जब भी प्रकाश दो पदार्थो के पार्थक्यतल पर पड़ता है, तो उसका अंश
 तो परावर्तित हो जाता है और कुछ द्वितीय पदार्थ में प्रवेश कर जाता है। इस
 यौगपदिक परावर्तन और अपवर्तन के लिये आवश्यक है कि कुछ प्रकाश कणिकाओं पर 
तो पराकर्षण बल लगे और कुछ पर आर्कषण। यह कैसे संभव हो सकता है ? इस आपत्ति
 को दूर करने के लिये न्यूटन ने यह परिकल्पना बनाई कि प्रकाशकणिकाओं एक 
प्रकार का दौरा (</font><font padma_font_family_property="Times New Roman, Times, serif" face="Times New Roman, Times, serif" size="4">fit</font><font    size="4">)
 आता है, जिससे कभी वह आकृष्ट हो जाती है और कभी पराकृष्ट। ये दौरे क्यों 
आते हैं, इस संबंध से भी एक विचित्र कल्पना बनाई गई कि प्रकाश के गमन में 
सहायता करनेवाला वायु से भी हलका एक और माध्यम होता है जो वायु, जल, काच 
आदि प्रत्येक पदार्थ में भरा रहता है। पार्थक्यतल पर प्रकाशणिका की टक्कर 
से जो तरंगें उत्पन्न होती हैं उन्हीं के कारण ये दौरे आते हैं। बॉसकोविच (</font><font padma_font_family_property="Times New Roman, Times, serif" face="Times New Roman, Times, serif" size="4">Boscovich</font><font    size="4">) तथा बिओ (</font><font padma_font_family_property="Times New Roman, Times, serif" face="Times New Roman, Times, serif" size="4">Biot</font><font    size="4">)
 ने इनका कारण यह बताया कि चुंबक के समान प्रकाशकणिका के दो ध्रुव होते 
हैं। एक पर आर्कषण बल लगता है तो दूसरे पर प्रतिकर्षण। अत: जैसा ध्रुव उस 
समय आगे होता है वैसा ही बल कणिका पर लग जाता है। किंतु व्यतिकरण (</font><font padma_font_family_property="Times New Roman, Times, serif" face="Times New Roman, Times, serif" size="4">Interference</font><font    size="4">) तथा ध्रुवण (</font><font padma_font_family_property="Times New Roman, Times, serif" face="Times New Roman, Times, serif" size="4">Polarisation</font><font    size="4">)
 की घटनाओं की व्याख्या इस सिद्धांत के द्वारा संभव नहीं हुई। और जब ठोस 
पदार्थो में प्रकाश का वेग प्रयोग द्वारा नाप लिया गया, तब इस सिद्धांत के 
विपरीत वह वायु की अपेक्षा जल में कम निकला; यह वैपरीत्य इस सिद्धांत के 
लिये घातक था। अत: इसका परित्याग करके तरंगसिद्धांत को मान्यता देनी पड़ी।</font></p><p>
<font    size="4">तरंगसिद्धांत (</font><font padma_font_family_property="Times New Roman, Times, serif" face="Times New Roman, Times, serif" size="4">Wave Theory</font><font    size="4">) <font padma_font_family_property="Symbol" face="Symbol">�</font>
 न्यूटन के ही समकालीन जर्मन विद्वान हाइगेंज (</font><font padma_font_family_property="Times New Roman, Times, serif" face="Times New Roman, Times, serif" size="4">Huyghens</font><font    size="4">) ने २६७८ ई. में इसका प्रतिपादन किया था। इसके अनुसार समस्त संसार में एक अत्यंत हलका और रहस्यमय पदार्थ ईथर (</font><font padma_font_family_property="Times New Roman, Times, serif" face="Times New Roman, Times, serif" size="4">Ether</font><font    size="4">) भरा हुआ है <font padma_font_family_property="Symbol" face="Symbol">�</font>
 तारों के बीच के विशाल शून्याकाश में भी और ठोस द्रव्य के अंदर तथा 
परमाणुओं के अभ्यंतर में भी। प्रकाश इसी ईश्वर समुद्र में अत्यंत छोटी 
लंबाईवाली प्रत्यास्थ (</font><font padma_font_family_property="Times New Roman, Times, serif" face="Times New Roman, Times, serif" size="4">Elastic</font><font    size="4">) तरंगें हैं। लाल प्रकाश की तरंगें सबसे लंबी होती हैं और बैंगनी की सबसे छोटी।</font></p><p>
<font    size="4">इससे
 व्यतिकरण और विर्वतन की व्याख्या तो सरलता से हो गई, क्योंकि ये घटनाएँ तो
 तरंगमूलक ही हें। ध्रुवण की घटनाओं से यह भी प्रगट हो गया कि तरंगें 
अनुदैर्ध्य (</font><font padma_font_family_property="Times New Roman, Times, serif" face="Times New Roman, Times, serif" size="4">Longitudinal</font><font    size="4">) नहीं, वरन् अनुप्रस्थ (</font><font padma_font_family_property="Times New Roman, Times, serif" face="Times New Roman, Times, serif" size="4">Transvers</font><font    size="4">)
 हैं। हाइगेंज की तरंगिकाओं को परिकल्पना से अपर्वतन और परावर्तन तथा दोनों
 का योगपत्य भी अच्छी तरह समझ में आ गया। किंतु अब दो कठिनाइयाँ रह गईं। एक
 तो सरल रेखा गमन की व्याख्या न हो सकी। दूसरे यह समझ में नही आया कि ईथर 
की रगड़ के कारण अगणित वर्षो से तीव्र वेग से घूमते हुए ग्रहों और उपग्रहों 
की गति में किंचिन्मात्र भी कमी क्यों नहीं होती। इनसे भी अधिक कठिनाई यह 
थी कि न्यूटन जैसे महान् वैज्ञानिक का विरोध करने का साहस और सामर्थ्य 
किसी में न था। अत: प्राय: दो शताब्दी तक कणिकासिद्धांत ही का साम्राज्य 
अक्षुण्ण रहा।</font></p><p>
<font    size="4">सन् १८०७ में यंग (</font><font padma_font_family_property="Times New Roman, Times, serif" face="Times New Roman, Times, serif" size="4">Young</font><font    size="4">) ने व्यतिकरण का प्रयोग अत्यंत सुस्पष्ट रूप में कर दिखाया। इसके बाद फ़ेनल (</font><font padma_font_family_property="Times New Roman, Times, serif" face="Times New Roman, Times, serif" size="4">Fresnel</font><font    size="4">) ने तरंगों द्वारा ही सरल रेखा गमन की भी बहुत अच्छी व्याख्या कर दी। १८५० ई. में फूको (</font><font padma_font_family_property="Times New Roman, Times, serif" face="Times New Roman, Times, serif" size="4">Foucalult</font><font    size="4">)
 ने प्रत्यक्ष नाप से यह भी प्रमाणित कर दिया कि जल जैसे अधिक घनत्वावाले 
माध्यमों में प्रकाशवेग वायु की अपेक्षा कम होता है। यह बात कणिकासिद्धांत 
के प्रतिकूल तथा तरंग के अनुकूल होने के कारण तरंगसिद्धांत सर्वमान्य हो 
गया। इसके बाद तो इस सिद्धांत के द्वारा अनेक नवीन और आश्चर्यजनक घटनाओं की
 प्रागुक्तियाँ भी प्रेक्षण द्वारा सत्य प्रमाणित हुई।</font></p><font  size="4">
<p  >अब प्रश्न यह रहा कि ईथर किस प्रकार का पदार्थ है। यह विदित है कि किसी भी प्रत्यास्थ द्रव में</p>
</font> 
<p align="center"><img src="70513_files/70513-1.gif" height="179" width="332"></p>
<p><font    size="4">जहाँ </font><font padma_font_family_property="Times New Roman, Times, serif" face="Times New Roman, Times, serif" size="4">K 
  =</font><font    size="4"> आयतन 
  प्रत्यास्थता तथा 
  द </font><font padma_font_family_property="Times New Roman, Times, serif" face="Times New Roman, Times, serif" size="4">=</font><font    size="4"> 
  दृढ़ता (</font><font padma_font_family_property="Times New Roman, Times, serif" face="Times New Roman, Times, serif" size="4">rigidity</font><font    size="4">) 
  या आकृति प्रत्यास्थता।</font></p>
<p>
<font    size="4">संसार में कोई भी द्रव्य ऐसा ज्ञात नहीं है जिसकी प्रत्यास्थता तथा घनत्व के मान ऐसे हों कि उसकी तरंग का वेग प्रकाश के ज्ञात वेग ३<font padma_font_family_property="Symbol" face="Symbol">�</font>
१०<sup  >१०</sup> सेंमी. प्रति 
सेकंड हो सके। अत: प्रकाश तरंग का माध्यम द्रव्य नहीं हो सकता। वह कोई 
विलक्षण पदार्थ है और इन तरंगों की अनुप्रस्थता के कारण यह भी निर्श्विाद 
है कि ईथर कोई ठोस अथवा जेली (</font><font padma_font_family_property="Times New Roman, Times, serif" face="Times New Roman, Times, serif" size="4">Jelly</font><font    size="4">) के सदृश अर्थठोस (</font><font padma_font_family_property="Times New Roman, Times, serif" face="Times New Roman, Times, serif" size="4">Semisolid</font><font    size="4">)
 पदार्थ है, क्योंकि द्रवों और गैसों में दृढ़ता के अभाव के कारण अनुप्रस्थ 
तरंग चल ही नहीं सकती। इसके अतिरिक्त प्रकाश की किसी भी प्रकार का 
अनुदैर्ध्य तरंगों का हमें पता नहीं लगा है। अत: संभवत: ऐसी तरंगों का वेग 
अनंत होता है, अर्थात् समीकरण (२) के अनुसार ईथर का </font><font padma_font_family_property="Times New Roman, Times, serif" face="Times New Roman, Times, serif" size="4">K =</font><font    size="4"> <font padma_font_family_property="Symbol" face="Symbol">�</font>
 है और ईथर अंसपीड्य (</font><font padma_font_family_property="Times New Roman, Times, serif" face="Times New Roman, Times, serif" size="4">Incompressible</font><font    size="4">) है। फिर भी इस ठोस और असंपीड्य पदार्थ के द्वारा ग्रहों के वेग पर कोई प्रभाव नहीं पड़ता। इस कठिनाई का समाधान केल्विन (</font><font padma_font_family_property="Times New Roman, Times, serif" face="Times New Roman, Times, serif" size="4">Kelvin</font><font    size="4">) ने यह किया कि ईथर का घन्त्व <font padma_font_family_property="Symbol" face="Symbol">r</font>
 और दृढ़ता </font><font padma_font_family_property="Times New Roman, Times, serif" face="Times New Roman, Times, serif" size="4">n</font><font    size="4"> दोनों ही अत्यंत कम हैं, किंतु उनका अनुपात ऐसा है कि समीकरण (३) के अनुसार तरंग वेग ३<font padma_font_family_property="Symbol" face="Symbol">�</font>
१०<sup  >१०</sup> सेमी. प्रति सेकंड हो जाता है।</font></p><font  size="4">
<p  >विभिन्न पारदर्शक पदार्थो 
में प्रकाश के विभिन्न वेगों के विषय में निम्नलिखित तीन सिद्धांत बनाए गए 
थे : (क)फ्रेनेल का सिद्धांत : सब द्रव्यों में ईथर की प्रत्यास्थता, द 
बराबर होती है, किंतु उसके घनत्व <font padma_font_family_property="Symbol" face="Symbol">r</font>
, में फर्क होता है।</p>
</font><p><font    size="4">(ख) मैकुला (</font><font padma_font_family_property="Times New Roman, Times, serif" face="Times New Roman, Times, serif" size="4">Macullah</font><font    size="4">) का सिद्धांत <font padma_font_family_property="Symbol" face="Symbol">�</font>
 सब द्रव्यों में ईथर का घनत्व बराबर रहता है, किंतु प्रत्यास्थता में फर्क होता है।</font></p><p>
<font    size="4">(ग) केलिव्न का सिद्धांत <font padma_font_family_property="Symbol" face="Symbol">�</font>
 अनुदैर्ध्य तरंग का वेग <font padma_font_family_property="Symbol" face="Symbol">�</font>
 के स्थान में ० माना गया। फलत: समीकरण (२) </font><font padma_font_family_property="Times New Roman, Times, serif" face="Times New Roman, Times, serif" size="4">K + 4/3n = 0, </font><font    size="4">अर्थात् </font><font padma_font_family_property="Times New Roman, Times, serif" face="Times New Roman, Times, serif" size="4">K = - 4/3n</font><font    size="4">। इसका अ्थ्रा यह है कि ईथर का </font><font padma_font_family_property="Times New Roman, Times, serif" face="Times New Roman, Times, serif" size="4">K</font><font    size="4"> ऋणात्मक है। वह असंपीड्य नहीं, किंतु संकुचनशील (</font><font padma_font_family_property="Times New Roman, Times, serif" face="Times New Roman, Times, serif" size="4">Contractile</font><font    size="4">) है। उसका आयतन कम करने के लिये उसपर दबाव बढ़ाना नहीं पड़ता वरन् घटना पड़ता है।</font></p><p>
<font    size="4">किंतु
 इन तीनों में से एक भी सिद्धांत प्रेक्षण की कसौटी पर ठीक न उतरा। यह सत्य
 है कि फ्रेनेल ने अपने सिद्धांत से पारदर्शक पदार्थो द्वारा अपवर्तित तथा 
परावर्तित किरणों की तीव्रता के संबंध में वे विख्यात सूत्र प्राप्त कर लिय
 थे जो प्रेक्षण द्वारा सत्य प्रमाणित हो गए हैं। किंतु ऐसा एक गलती के 
कारण हुआ था, जो सौभाग्यवश उन्होंने कर दी थी। जब ग्रीन (</font><font padma_font_family_property="Times New Roman, Times, serif" face="Times New Roman, Times, serif" size="4">Green</font><font    size="4">) ने उस भूल को सुधारने का प्रयत्न किया, तो परिणाम बिल्कुल असत्य निकले।</font></p><p>
<font    size="4">मैक्सवेल (</font><font padma_font_family_property="Times New Roman, Times, serif" face="Times New Roman, Times, serif" size="4">Maxwell</font><font    size="4">) का विद्युच्चुंबकीय सिद्धांत (</font><font padma_font_family_property="Times New Roman, Times, serif" face="Times New Roman, Times, serif" size="4">Electro-magnetic theory</font><font    size="4">) <font padma_font_family_property="Symbol" face="Symbol">�</font>
 वैद्युत् और चुंबकीय बलों की व्याख्या के लिये फैराडे (</font><font padma_font_family_property="Times New Roman, Times, serif" face="Times New Roman, Times, serif" size="4">Faraday</font><font    size="4">)
 ने एक प्रकार के सर्वव्यापी ईथर की परिकल्पना बनाई थी और यह बताया था कि 
इस ईथर की परिकल्पना बनाई थी और यह बताया था कि इसे ईथर की विकृति के कारण 
ही ये बल पैदा होते हें। मैक्सवेल ने इस विषय की विशद विवेचना करके १८६५ ई.
 में यह परिणाम निकाला कि इन बलों का स्थानांतरण तरंग के रूप में होता है।</font></p><font  size="4">
</font><p></p><hr align="LEFT" size="1" width="13%">
<font  size="4"></font><font padma_font_family_property="Times New Roman, Times, serif" face="Times New Roman, Times, serif" size="4">V =</font><font  size="4"> 
<font padma_font_family_property="Symbol" face="Symbol">�</font> </font><font padma_font_family_property="Times New Roman, Times, serif" face="Times New Roman, Times, serif" size="4">c 
</font><font    size="4">/<font padma_font_family_property="Symbol" face="Symbol">mK, </font>जहां 
</font><font padma_font_family_property="Times New Roman, Times, serif" face="Times New Roman, Times, serif" size="4">c =</font><font    size="4"> 
विद्युत का विद्युत् 
चुंबकीय मात्रक 
/ विद्युत् का स्थिर 
वैद्युत् मात्रक</font>
<p><font  size="4"><font padma_font_family_property="Symbol" face="Symbol">m</font> </font><font padma_font_family_property="Times New Roman, Times, serif" face="Times New Roman, Times, serif" size="4">=</font><font    size="4"> 
  माध्यम की चुंबकशीलता 
  तथा ख़् उ माध्यम का 
  पावैद्युतांक (</font><font padma_font_family_property="Times New Roman, Times, serif" face="Times New Roman, Times, serif" size="4">Dielectric 
  constant</font><font    size="4">) है। शून्यकाल 
  में <font padma_font_family_property="Symbol" face="Symbol">m</font> </font><font padma_font_family_property="Times New Roman, Times, serif" face="Times New Roman, Times, serif" size="4">=</font><font    size="4"> 
  १ तथा </font><font padma_font_family_property="Times New Roman, Times, serif" face="Times New Roman, Times, serif" size="4">K 
  =</font><font    size="4"> १। अत: वहां 
  तरंगवेग </font><font padma_font_family_property="Times New Roman, Times, serif" face="Times New Roman, Times, serif" size="4">V<sub padma_font_family_property="Times New Roman, Times, serif">0</sub> 
  = c</font><font    size="4">। </font><font padma_font_family_property="Times New Roman, Times, serif" face="Times New Roman, Times, serif" size="4">c</font><font    size="4"> 
  का मान अत्यंत सावधानी 
  से नापने पर 
  २.९३<font padma_font_family_property="Symbol" face="Symbol">�</font> १०<sup  >१०</sup> निकला। 
  इसलिये स्पष्ट है 
  कि विद्युच्चुंबकीय 
  तरंग का वेग 
  २.९३<font padma_font_family_property="Symbol" face="Symbol">�</font> १०<sup  >१०</sup> सेंमी. 
  प्रति सेकंड है। 
  इसमें और प्रकाश 
  और प्रकाश के 
  वेग में इतना कम 
  अंतर है कि मैक्सवेल 
  ने यह सिद्धांत 
  प्रतिपादित कर 
  दिया कि प्रकाश 
  की तरगें भी विद्युतचुंबकीय 
  तरंगें ही हैं, 
  प्रत्यास्थी तरंगें 
  नहीं हैं तथा प्रकाशिक 
  ईथर और विद्युतचुंबकीय 
  ईथर एक ही वस्तु 
  हैं।</font></p>
<p> <font    size="4">शून्याकाश 
  और वायु से 
  भिन्न द्रव्यों में 
  <font padma_font_family_property="Symbol" face="Symbol">m</font> का मान 
  तो प्राय: १ ही रहता 
  है किंतु ख़् का मान 
  अधिक होता है। 
  उनमें प्रकाश का 
  वेग </font><font padma_font_family_property="Times New Roman, Times, serif" face="Times New Roman, Times, serif" size="4">V 
  =</font><font  size="4"> <font padma_font_family_property="Symbol" face="Symbol">�</font> 
  </font><font padma_font_family_property="Times New Roman, Times, serif" face="Times New Roman, Times, serif" size="4">c/K,</font></p>
<font face="Times New Roman, Times, serif" size="4"> 	 </font><font    size="4">होगा 
और अपवर्तनांक 
</font><font padma_font_family_property="Times New Roman, Times, serif" face="Times New Roman, Times, serif" size="4">n = v<sub padma_font_family_property="Times New Roman, Times, serif">0</sub><sup padma_font_family_property="Times New Roman, Times, serif">/v</sup> 
=</font><font  size="4"> <font padma_font_family_property="Symbol" face="Symbol">�</font> </font><font padma_font_family_property="Times New Roman, Times, serif" face="Times New Roman, Times, serif" size="4">K 
</font><font    size="4">होगा। 
</font><font    size="4">यह बात 
गैसों के लिये 
तो सही निकली, 
किंतु अन्य द्रव्यों 
के लिये नहीं, यथा 
जल के लिये </font><font padma_font_family_property="Times New Roman, Times, serif" face="Times New Roman, Times, serif" size="4">n 
=</font><font    size="4"> १.३३ है, किंतु 
<font padma_font_family_property="Symbol" face="Symbol">�</font> </font><font padma_font_family_property="Times New Roman, Times, serif" face="Times New Roman, Times, serif" size="4">K 
= 9</font><font    size="4">। इसका कारण 
यह पाया गया 
कि </font><font padma_font_family_property="Times New Roman, Times, serif" face="Times New Roman, Times, serif" size="4">K </font><font    size="4">स्थिर 
वैद्युत् प्रयोगों 
के द्वारा नापा 
जाता है, जहाँ 
तरंग की आवृत्ति 
शून्य होती हैं। 
वास्तव में </font><font padma_font_family_property="Times New Roman, Times, serif" face="Times New Roman, Times, serif" size="4">n</font><font    size="4"> 
और </font><font padma_font_family_property="Times New Roman, Times, serif" face="Times New Roman, Times, serif" size="4">K</font><font    size="4"> 
बराबर आवृत्ति 
की तरंगों के 
लिये नापे जाने 
चाहिए।</font> 
<p>
<font    size="4">प्राय:
 २० वर्ष तक यह सिद्धांत वैज्ञानिकों द्वारा स्वीकृत नहीं हुआ, क्योंकि 
आधार केवल गणित था और विद्युतचुंबकीय तरंग प्रयोग द्वारा प्रेक्षित नहीं हो
 सकी थी। १८८७ ई. में हेर्ट्स (</font><font padma_font_family_property="Times New Roman, Times, serif" face="Times New Roman, Times, serif" size="4">Hertz</font><font    size="4">)
 ने यह कमी भी पूरी कर दी। अब तो ऐसी तरंगें बड़ी सरलता से उत्पन्न की जा 
सकती हैं। प्रकाशतरंगों की लंबाई अत्यंत छोटी होती है, किंतु इसके अतिरिक्त
 इनमें और रेडियो की तरंगों में कोई अंतर नहीं है।</font></p><p>
<font    size="4">इसके
 बाद द्रव्य में इलेक्ट्रॉनों की उपस्थिति के द्वारा वर्णविश्लेषण की भी 
संतोषजनक व्याख्या हो गई। अपवर्तित तथा परावर्तित प्रकाश की तीव्रता तथा 
ध्रुवण संबंधी नियम तथा क्रिस्टलों में द्विअपवर्तन के नियम भी सही प्राप्त
 हो गए। इसके अतिरिक्त अब तो प्रकाश पर वैद्युत तथा चुंबकीय क्षेत्र के 
फ़ैरेडे प्रभाव तथा ज़ेमान प्रभाव (</font><font padma_font_family_property="Times New Roman, Times, serif" face="Times New Roman, Times, serif" size="4">Zeeman effect</font><font    size="4">) तथा वैद्युत क्षेत्र के केर प्रभाव (</font><font padma_font_family_property="Times New Roman, Times, serif" face="Times New Roman, Times, serif" size="4">Kerr effect</font><font    size="4">) की इस सिद्धांत से अच्छी व्याख्या हो जाती है।</font></p><p>
<font    size="4">किंतु
 ईथर के अस्तित्व के संबंध में बड़ी कठिनाई उपस्थित हो गई है। अनेक प्रयोगों
 से यह प्रमाणित हो गया है कि जब कोई द्रव्य चलता है, तो उसमें आबद्ध ईथर 
भी उसके साथ साथ चलता है, किंतु कम वेग से। फलत: इस वेग की दिशा में 
चलनेवाले प्रकाश का वेग कुछ बढ़ जाता है और विपरीत दिशा में चलनेवाले प्रकाश
 का वेग कुछ घट जाता है। किंतु जब माइकेलसन (</font><font padma_font_family_property="Times New Roman, Times, serif" face="Times New Roman, Times, serif" size="4">Michelson</font><font    size="4">) तथा मॉर्लि (</font><font padma_font_family_property="Times New Roman, Times, serif" face="Times New Roman, Times, serif" size="4">Morley</font><font    size="4">)
 ने इस तथ्य के आधार पर पृथ्वी की गति का वेग नापने का प्रयत्न अत्यंत 
सुग्राही विधि से किया तब आशा से विपरीत यह मालूम हुआ कि पृथ्वी की गति का 
प्रकाश के वेग पर कुछ भी असर नहीं होता। इस प्रयोग की मीमांसा करने में ही 
आइन्स्टाइन (</font><font padma_font_family_property="Times New Roman, Times, serif" face="Times New Roman, Times, serif" size="4">Einstein</font><font    size="4">)
 ने १९०५ ई. में अपने आपेक्षिकता सिद्धांत का प्रतिपादन किया और वे इस 
परिणाम पर पहुँचे कि ईथर जैसी कोई वस्तु है ही नही। किंतु बिना ईथर के 
प्रकाशतरंगों का अस्तित्व भी समझ में नहीं आता।</font></p><p>
<font    size="4">क्वांटम सिद्धांत (</font><font padma_font_family_property="Times New Roman, Times, serif" face="Times New Roman, Times, serif" size="4">Quantum Tehory</font><font    size="4">) <font padma_font_family_property="Symbol" face="Symbol">�</font>
 पिछले १०० वर्षो में कुछ बातें ऐसी भी मालूम हुई हैं जो प्रकाश के तरंगमय 
स्वरूप के सर्वथा प्रतिकूल हैं। इनकी व्याख्या तरंगसिद्धांत के द्वारा हो 
ही नहीं सकती। इनके लिये प्लांक (</font><font padma_font_family_property="Times New Roman, Times, serif" face="Times New Roman, Times, serif" size="4">Planck</font><font    size="4">)
 के क्वांटम सिद्धांत का सहारा लेना पड़ता है (देखें क्वांटम सिद्धांत)। 
इसका प्रतिपादन १९०० ई. में ऊष्मा विकिरण के संबंध में हुआ था। प्रकाश 
विद्युत (</font><font padma_font_family_property="Times New Roman, Times, serif" face="Times New Roman, Times, serif" size="4">Photo electricity</font><font    size="4">) की घटना का, जिसमें कुछ धातुओं पर प्रकाश के पड़ने से इलैक्ट्रॉन उत्सर्जित हो जाते हैं, और तत्वों के रेखामय स्पेक्ट्रम (</font><font padma_font_family_property="Times New Roman, Times, serif" face="Times New Roman, Times, serif" size="4">Line spectrum</font><font    size="4">)
 की घटना का, जिसमें परमाणु में से एकवर्ण प्रकाश निकलता है, स्पष्टतया 
संकेत किसी नवीन प्रकार के कणिकासिद्धांत की ओर है। आइन्स्टाइन ने इन 
कणिकाओं का नाम फ़ोटान (</font><font padma_font_family_property="Times New Roman, Times, serif" face="Times New Roman, Times, serif" size="4">Photon</font><font    size="4">) रख दिया है। ये कणिकाएँ द्रव्य की नहीं हैं, पुंजित ऊर्जा की हैं। प्रत्येक फ़ोटोन में ऊर्जा </font><font padma_font_family_property="Times New Roman, Times, serif" face="Times New Roman, Times, serif" size="4">E</font><font    size="4"> का परिमाण प्रकाश तरंग की आवृत्ति <font padma_font_family_property="Symbol" face="Symbol">n</font>
 का अनुपाती होता है, </font><font padma_font_family_property="Times New Roman, Times, serif" face="Times New Roman, Times, serif" size="4">E = h<font padma_font_family_property="Symbol" face="Symbol">n</font>
 </font><font    size="4">(जहाँ </font><font padma_font_family_property="Times New Roman, Times, serif" face="Times New Roman, Times, serif" size="4">h</font><font    size="4"> प्लांक का निसतरंक है)। कॉम्पटन प्रभाव (</font><font padma_font_family_property="Times New Roman, Times, serif" face="Times New Roman, Times, serif" size="4">Compton effect</font><font    size="4">) इनके बिना समझ में आ ही नहीं सकता।</font></p>
<font  size="4"> 
<p  >इस समय स्थिति 
  बड़ी विलक्षण है। 
  कुछ घटनाओं 
  से तो प्रकाश 
  तरंगमय प्रतीत 
  होता है और 
  कुछ से कणिकामय। 
  संभवत: सत्य द्वैतमय 
  है। रूपए के दोनों 
  पृष्ठों की तरह, 
  प्रकाश के भी दो 
  विभिन्न रूप हैं। 
  किंतु हैं दोनों 
  ही सत्य। ऐसा ही 
  द्वैत द्रव्य के संबंध 
  में भी पाया गया 
  है। वह भी कभी 
  तरंगमय दिखाई 
  देता है और 
  कभी कणिकामय। 
  न तो प्रकाश के 
  ओर न द्रव्य के दोनों 
  रूप एक ही समय में 
  एक ही साथ दिखाई 
  दे सकते हैं। वे 
  परस्पर विरोधी, 
  किंतु पूरक रूप 
  हैं।</p>
<p  >सं. ग्रं. <font padma_font_family_property="Symbol" face="Symbol">�</font> निहालकरण 
  सेठी : प्रकाश विज्ञान; 
  प्रेस्टन : थ्योरी 
  ऑव लाइट; वुड 
  : फिजिकल ऑप्टिक्स।	</p>
<p  >(निहालकरण 
  सेठी) </p>
</font>
</body></html>