<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 14pt; font-family: DV-TTSurekhEN;">सिरका या चुक्र</span></b><span style="font-size: 14pt; font-family: DV-TTSurekhEN;"> </span><span padma_font_family_property="Courier" style="font-size: 14pt; font-family: Courier;">(Vinegar,</span><span style="font-size: 14pt; font-family: DVB-TTSurekhEN;"> 
    </span><span   style="font-size: 14pt; font-family: DV-TTSurekhEN;">विनिगर)</span><span style="font-size: 14pt; font-family: Symbol;"> </span><span   style="font-size: 14pt; font-family: DV-TTSurekhEN;">किसी 
    भी शर्करायुक्त विलयम के मदिराकरण के अनंतर ऐसीटिक किण्वन 
    </span><span padma_font_family_property="Courier" style="font-size: 14pt; font-family: Courier;">(acetic fermentation)</span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">से 
    सिरका प्राप्त होता है। इसका मूल भाग ऐसीटिक अम्ल का तनु 
    विलयन है पर साथ ही यह जिन पदार्थों से बनाया जाता है 
    उनके लवण तथा अन्य तत्व भी उसमें रहते हैं। विशेष प्रकार का 
    सिरका उसके नाम से जाना जाता है, जैसे मदिरा सिरका </span><span padma_font_family_property="Courier" style="font-size: 14pt; font-family: Courier;">(Wine 
    Vinegar),</span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">मॉल्ट सिरका </span><span padma_font_family_property="Courier" style="font-size: 14pt; font-family: Courier;">(Malt 
    Vinegar)</span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">अंगूर का सिरका,<span   style="">श् </span>सेब का सिरका </span><span padma_font_family_property="Courier" style="font-size: 14pt; font-family: Courier;">(Cider 
    Vinegar),<span padma_font_family_property="Courier" style="">� </span></span><span   style="font-size: 14pt; font-family: DV-TTSurekhEN;">जामुन का सिरका 
    और कृत्रिम सिरका इत्यादि।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">इसकी 
    उत्पत्ति बहुत प्राचीन है। आयुर्वेद के ग्रंथों में सिरके का उल्लेख 
    औषधि के रूप में है। बाइबिस में भी इसका उल्लेख मिलता 
    है। १६वीं शताब्दी में फ्रांस में मदिरा सिरका अपने देश के उपभोग 
    के अतिरिक्त निर्यात करने के लिए बनाया जाता था।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">सिरके 
    के बनने में शर्करा ही आधार है क्योंकि शर्करा ही पहले ऐंजाइमों 
    से किण्वित होकर मदिरा बनती है और बाद में उपयुक्त जीवाणुओं 
    से एसिटिक अम्ल में किण्वित होती है। अंगूर, सेब, संतरे, अनन्नास, 
    जामुन तथा अन्य फलों के रस, जिनमें शर्करा पर्याप्त है, सिरका 
    बनाने के लिए बहुत उपयुक्त हैं क्योंकि उनमें जीवाणुओं के लिए 
    पोषण पदार्थ पर्याप्त मात्रा में होते हैं। फलशर्करा और द्राक्ष-शर्करा 
    का ऐसीटिक अम्ल में रासायनिक परिवर्तन निम्नलिखित सूत्रों 
    से अंकित किया जा सकता है:</span></p>
  <p class="MsoNormal"><span   style="font-size: 14pt; font-family: DV-TTSurekhEN;">ये 
    दोनों ही क्रियाएँ जीवाणुओं </span><span padma_font_family_property="Courier" style="font-size: 14pt; font-family: Courier;">(Bacteria)</span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">के 
    द्वारा होती हैं। यीस्ट किण्वन में ऐल्कोहॉल की उत्पत्ति किण्वित 
    शर्करा की प्रतिशत की आधी होती है और सिद्धांतत: ऐसीटिक 
    अम्ल की प्राप्ति ऐल्कोहॉल से ज्यादा होनी चाहिए, क्योंकि दूसरी 
    क्रिया में ऑक्सीजन का संयोग होता है, लेकिन प्रयोग में इसकी 
    प्राप्ति उतनी ही होती है क्योंकि कुछ ऐल्कोहॉल जीवाणुओं के 
    द्वारा तथा कुछ वाष्पन द्वारा नष्ट हो जाते हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">बनाने की विधि</span><span padma_font_family_property="Symbol" style="font-size: 14pt; font-family: Symbol;">-</span><span   style="font-size: 14pt; font-family: DV-TTSurekhEN;">सिरका 
    बनाने की विधियों में दो विधियाँ काफी प्रचलित हैं:</span></p>
  <p class="MsoNormal" style=""> <span style="font-family: DV-TTSurekhEN;"><span style=""><font   size="4">(१) 
    </font><span padma_font_family_property="&quot;Times New Roman&quot;" style="font: 7pt &quot;Times New Roman&quot;;">��� </span></span></span> 
    <span   style="font-size: 14pt; font-family: DV-TTSurekhEN;">मंद 
    गति विधि</span><span padma_font_family_property="Symbol" style="font-size: 14pt; font-family: Symbol;">-</span><span   style="font-size: 14pt; font-family: DV-TTSurekhEN;">इस विधि के अनुसार किण्वनशील पदार्थ 
    को जिसमें ५ से १० प्रतिशत ऐल्कोहॉल होता है, पौधों या कड़ाहों 
    में रख दिया जाता है। ये बर्तन तीन चौथाई तक भरे जाते 
    हैं ताकि हवा के संपर्क के लिए काफी स्थान रहे। इसमें थोड़ा 
    सा सिरका जिसमें एसीटिक अम्लीय जीवाणु होते हैं डाल दिया 
    जाता है और किण्वन क्रिया धीरे-धीरे आरंभ हो जाती है। इस 
    विधि के अनुसार किण्वन<span   style="">श् </span>धीरे-धीरे 
    होता है और इसके पूरा होने में ३ से ६ माह तक लग जाते 
    हैं। ताप ३०</span><span padma_font_family_property="Symbol" style="font-size: 14pt; font-family: Symbol;">� </span><span   style="font-size: 14pt; font-family: DV-TTSurekhEN;">से ३५</span><span padma_font_family_property="Symbol" style="font-size: 14pt; font-family: Symbol;">� </span><span   style="font-size: 14pt; font-family: DV-TTSurekhEN;">इसके 
    लिए उपयुक्त है।</span></p>
  <p class="MsoNormal" style=""> <span style="font-family: DV-TTSurekhEN;"><span style=""><font   size="4">(२)</font> 
    <span padma_font_family_property="&quot;Times New Roman&quot;" style="font: 7pt &quot;Times New Roman&quot;;">��� </span></span></span> 
    <b style=""><span   style="font-size: 14pt; font-family: DV-TTSurekhEN;">तीव्र गति विधि</span></b><b style=""><span padma_font_family_property="Symbol" style="font-size: 14pt; font-family: Symbol;">-</span></b><span   style="font-size: 14pt; font-family: DV-TTSurekhEN;">यह औद्योगिक विधि है 
    और इसका प्रयोग अधिक मात्रा में सिरका बनाने के लिए किया 
    जाता है। बड़े-बड़े लकड़ी के पीपों को लकड़ी के बुरादे, झामक 
    </span><span padma_font_family_property="Courier" style="font-size: 14pt; font-family: Courier;">(Pumice),</span><span   style="font-size: 14pt; font-family: DV-TTSurekhEN;"> कोक </span><span padma_font_family_property="Courier" style="font-size: 14pt; font-family: Courier;">(Coke)</span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">या 
    अन्य उपयुक्त पदार्थों से भर देते हैं ताकि जीवाणुओं को आलंबन 
    और हवा के संपर्क की सुविधा प्राप्त रहे। इनके ऊपर ऐसीटिक 
    और ऐल्कोहॉलीय जीवाणुओं को धीरे-धीरे टपकाते हैं और 
    फिर जिस रस से सिरका बनाना है उसे ऊपर से गिराते हैं। 
    रस के धीरे-धीरे टपकने पर हवा पीपे में ऊपर की ओर 
    उठती है और अम्ल तेजी से बनने लगता है। क्रिया तब तक कार्यान्वित 
    की जाती है जब तक निश्चित अम्ल का सिरका नहीं प्राप्त हो जाता।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">माल्ट 
    सिरका</span></b><span style="font-size: 14pt; font-family: DV-TTSurekhEN;"> </span><span padma_font_family_property="Courier" style="font-size: 14pt; font-family: Courier;">(Malt Vinegar)</span><span padma_font_family_property="Symbol" style="font-size: 14pt; font-family: Symbol;">-</span><span   style="font-size: 14pt; font-family: DV-TTSurekhEN;">माल्टीकृत 
    अनाज </span><span padma_font_family_property="Courier" style="font-size: 14pt; font-family: Courier;">(Malted grains,</span><span   style="font-size: 14pt; font-family: DV-TTSurekhEN;"> प्राय: जौ) से मद्यशाला 
    </span><span padma_font_family_property="Courier" style="font-size: 14pt; font-family: Courier;">(Distillery)</span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">की 
    भाँति बाश </span><span padma_font_family_property="Courier" style="font-size: 14pt; font-family: Courier;">(Wash)</span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">प्राप्त 
    किया जाता है। फिर ऐसीटिक बैक्टीरिया के किण्वन से सिरका 
    प्राप्त होता है। मदिरा सिरका </span><span padma_font_family_property="Courier" style="font-size: 14pt; font-family: Courier;">(Wine Vinegar)</span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">उपर्युक्त 
    दोनों विधियों से सुगमता से प्राप्त होता है।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">सेब 
    का सिरका</span></b><span style="font-size: 14pt; font-family: DV-TTSurekhEN;"> </span><span padma_font_family_property="Courier" style="font-size: 14pt; font-family: Courier;">(Cider Vinegar)</span><span padma_font_family_property="Symbol" style="font-size: 14pt; font-family: Symbol;">-</span><span   style="font-size: 14pt; font-family: DV-TTSurekhEN;">साधारण 
    प्रयोग के लिए तीखा सिरका सेब या नासपाती के छिलके से बनाया 
    जाता है। इन छिलकों को पानी के साथ किसी भी पत्थर के 
    मर्तबान में रख देते हैं और उसमें कुछ सिरका या खट्टी मदिरा 
    डालकर गर्म स्थान में रख देते हैं और दो-तीन हफ्ते में सिरका 
    तैयार हो जाता है।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">काष्ठ 
    सिरका</span></b><span style="font-size: 14pt; font-family: DV-TTSurekhEN;"> </span><span padma_font_family_property="Courier" style="font-size: 14pt; font-family: Courier;">(Wood Vinegar)</span><span padma_font_family_property="Symbol" style="font-size: 14pt; font-family: Symbol;">-</span><span   style="font-size: 14pt; font-family: DV-TTSurekhEN;">काष्ठ 
    के भंजन आसवन से ऐसीटिक अम्ल की प्राप्ति होती है। यह तनु 
    ऐसीटिक अम्ल (३ से ५</span><span padma_font_family_property="DVB-TTSurekhEN" style="font-size: 14pt; font-family: DVB-TTSurekhEN;">%)</span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">है 
    और इसकी कैरेमेल </span><span padma_font_family_property="Courier" style="font-size: 14pt; font-family: Courier;">(Caramel)</span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">से 
    रंजित कर देते हैं। कभी-कभी एथिल ऐसीटेट से सुगंधित भी 
    किया जाता है।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">कृत्रिम 
    सिरका</span></b><span style="font-size: 14pt; font-family: DV-TTSurekhEN;"> </span><span padma_font_family_property="Courier" style="font-size: 14pt; font-family: Courier;">(Synthetic Vinegar)</span><span padma_font_family_property="Symbol" style="font-size: 14pt; font-family: Symbol;">-</span><span   style="font-size: 14pt; font-family: DV-TTSurekhEN;">सिरके 
    की विशेष आवश्यकता पर कृत्रिम ऐसीटिक अम्ल के तनु विलयन 
    को कैरेमेल से रंजित करके प्रयोग में लाया जाता है।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">मानक 
    तथा 'विश्लेषण' </span></b><span padma_font_family_property="Courier" style="font-size: 14pt; font-family: Courier;">(Standard and analysis)</span><span padma_font_family_property="Symbol" style="font-size: 14pt; font-family: Symbol;">-</span><span   style="font-size: 14pt; font-family: DV-TTSurekhEN;">अधिकांश 
    सिरकों का मानक यह है कि न्यूनतम ऐसीटिक अम्ल ४</span><span padma_font_family_property="DVB-TTSurekhEN" style="font-size: 14pt; font-family: DVB-TTSurekhEN;">%</span><span style="font-size: 14pt; font-family: Symbol;"> </span><span   style="font-size: 14pt; font-family: DV-TTSurekhEN;">होना 
    चाहिए।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">कुछ सिरकों का विश्लेषण भी निम्नलिखित 
    है</span><span padma_font_family_property="Symbol" style="font-size: 14pt; font-family: Symbol;">-</span></p>
  <div style="border-width: medium medium 1pt; border-style: none none solid; border-color: -moz-use-text-color -moz-use-text-color windowtext; padding: 0in 0in 1pt;"> 
    <p class="MsoNormal" style="border: medium none; padding: 0in;"><span   style="font-size: 14pt; font-family: DV-TTSurekhEN;">सेब का सिरका<span   style="">   </span>मदिरा सिरका<span   style="">   </span>माल्ट सिरका</span></p>
  </div>
  <p class="MsoNormal"><span   style="font-size: 14pt; font-family: DV-TTSurekhEN;">विशिष्ट गुरुत्व<span   style="">श्श् 
    </span><span   style="">श्श् </span>१.०१३<span   style="">   </span>१.०१३<span   style="">   </span>१.०१५</span></p>
  <p class="MsoNormal"><span   style="font-size: 14pt; font-family: DV-TTSurekhEN;"><span   style="">   </span>से 
    १.०१४<span   style="">   </span>से १.०२१<span   style="">   </span>से १.०२५</span></p>
  <p class="MsoNormal"><span   style="font-size: 14pt; font-family: DV-TTSurekhEN;">ऐसीटिक अम्ल</span><span padma_font_family_property="DVB-TTSurekhEN" style="font-size: 14pt; font-family: DVB-TTSurekhEN;">%<span padma_font_family_property="DVB-TTSurekhEN" style="">�� </span></span><span   style="font-size: 14pt; font-family: DV-TTSurekhEN;">४.८४<span   style="">   </span>६.५५<span   style="">   </span>४.२३</span></p>
  <p class="MsoNormal"><span   style="font-size: 14pt; font-family: DV-TTSurekhEN;">कुल ठोस </span><span padma_font_family_property="DVB-TTSurekhEN" style="font-size: 14pt; font-family: DVB-TTSurekhEN;">%</span><span style="font-size: 14pt; font-family: DV1-Surekh;"> <span padma_font_family_property="DV1-Surekh" style="">� </span></span><span   style="font-size: 14pt; font-family: DV-TTSurekhEN;">२.४९<span   style="">   </span>१.९३<span   style="">   </span>२.७०</span></p>
  <p class="MsoNormal"><span   style="font-size: 14pt; font-family: DV-TTSurekhEN;">राख </span><span padma_font_family_property="DVB-TTSurekhEN" style="font-size: 14pt; font-family: DVB-TTSurekhEN;">%</span><span style="font-size: 14pt; font-family: DV1-Surekh;"> <span padma_font_family_property="DV1-Surekh" style="">�������� </span></span><span   style="font-size: 14pt; font-family: DV-TTSurekhEN;">०.३४<span   style="">   </span>०.३२<span   style="">   </span>०.३४</span></p>
  <p class="MsoNormal"><span   style="font-size: 14pt; font-family: DV-TTSurekhEN;">शर्करा </span><span padma_font_family_property="DVB-TTSurekhEN" style="font-size: 14pt; font-family: DVB-TTSurekhEN;">%</span><span style="font-size: 14pt; font-family: DV1-Surekh;"> <span padma_font_family_property="DV1-Surekh" style="">������� </span></span><span   style="font-size: 14pt; font-family: DV-TTSurekhEN;">०.२५<span   style="">   </span>०.४६<span   style="">   </span></span><span padma_font_family_property="Symbol" style="font-size: 14pt; font-family: Symbol;">-</span></p>
  <p class="MsoNormal"><span padma_font_family_property="Symbol" style="font-size: 14pt; font-family: Symbol;">-----------------------------------------------</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">सं.ग्रं.</span></b><span padma_font_family_property="Symbol" style="font-size: 14pt; font-family: Symbol;">-</span><span   style="font-size: 14pt; font-family: DV-TTSurekhEN;">सी. 
    ए. मिचेल: विनिगर, इट्स मैनुफैक्चर ऐंड एक्जामिनेशन (१९२७), 
    शि ग्रिफिन ऐंड कं. लंदन; सी.एच. कैबेल: केबेल्स बुक, पृष्ठ 
    ५९२-६४१।<span   style="">   </span>(शिवमोहन 
    वर्मा)</span></p>
</div>
</body></html>