<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">रावी नदी</span></b><span   style="font-size: 14pt; font-family: DV-TTSurekhEN;"> 
    भारत के हिमाचल प्रदेश राज्य में काँगड़ा जिले के हिमालय 
    पर्वतीय क्षेत्र में मनाली के समीप से निकलती है। यह भूतपूर्व 
    पंजाब की पाँच नदियों में से एक है। पर्वतीय भाग में यह मुख्यत: 
    पश्चिमवाहिनी है, परंतु शाहपुर से मैदानी क्षेत्र में उतरकर, 
    दक्षिण-पश्चिम दिशा में प्रवाहित होती है और अंत में पाकिस्तान 
    में चिनाव नदी से मिलती है। देग नदी इसकी मुख्य सहायक 
    नदी है। नदीतट पर स्थित मुख्य नगर लाहौर है। माधोपुर 
    (भारत) के पास नदी से बारी दोआब नहर निकाली गई हैं, 
    जो पंजाब (भारत एवं पाकिस्तान) में सिंचाई का एक महत्वपूर्ण 
    साधन है। नदी की कुल लंबाई ४५० मील है।<span   style="">  
 
    </span>(राधिका नारायण माथुर)</span></p>
</div>
</body></html>