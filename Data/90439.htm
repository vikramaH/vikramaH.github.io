<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoBodyText"><b><span   style="font-size: 16pt;">मूल</span></b><span   style=""> या जड़ उच्च कोटि पादपों (फर्न तथा बीजवाले पौधे) का 
    भूमिगत भाग है, जिसमें न तो पत्तियाँ रहती हैं और न जनन 
    अंग, किंतु इसमें एक शीर्ष वर्धमान(</span><span padma_font_family_property="DV1-TTSurekh" style="font-family: DV1-TTSurekh;">apical growing</span><span   style="">) सिरा रहता है। यह अवशोषण अंग, 
    वाताप (</span><span padma_font_family_property="DV1-TTSurekh" style="font-family: DV1-TTSurekh;">aerating</span><span   style="">) अंग, खाद्य भंडार 
    और सहारे का कार्य करता है। अधिकांश पौधों में जड़ बीजपत्राधर 
    (</span><span padma_font_family_property="DV1-TTSurekh" style="font-family: DV1-TTSurekh;">hypocoty </span><span   style="">) के निम्न 
    छोर के रूप में उत्पन्न होती है। बहुवर्षी </span><span padma_font_family_property="DV1-TTSurekh" style="font-family: DV1-TTSurekh;">(perennial) </span><span   style=""><span   style="">श्</span>जड़े तने के सदृश ऊतकतंत्र प्रदर्शित करती है तथा 
    इनका रँभ (</span><span padma_font_family_property="DV1-TTSurekh" style="font-family: DV1-TTSurekh;">stele</span><span   style="">) अविच्छिन्न रहता 
    है। बहुवर्षी जड़ो के प्रकेधा(</span><span padma_font_family_property="DV1-TTSurekh" style="font-family: DV1-TTSurekh;">procambium</span><span   style="">) वलयक (</span><span padma_font_family_property="DV1-TTSurekh" style="font-family: DV1-TTSurekh;">strand</span><span   style="">) के विकास,अंतश्चर्म (</span><span padma_font_family_property="DV1-TTSurekh" style="font-family: DV1-TTSurekh;">endodermis</span><span   style="">) की सुव्यक्त मोटाई और वर्धन सिरे के विभज्योतक (</span><span padma_font_family_property="DV1-TTSurekh" style="font-family: DV1-TTSurekh;">meristem</span><span   style="">) के सुरक्षात्मक आवरण के रूप में अंतर 
    होता है। अधिपादप (</span><span padma_font_family_property="DV1-TTSurekh" style="font-family: DV1-TTSurekh;">epiphytes</span><span   style="">) की जड़े पूर्णत: अग्राभिसारी (</span><span padma_font_family_property="DV1-TTSurekh" style="font-family: DV1-TTSurekh;">aerisl</span><span   style="">) होती है, किंतु अपस्थानिक (</span><span padma_font_family_property="DV1-TTSurekh" style="font-family: DV1-TTSurekh;">adventitious</span><span   style="">) जड़े पौधों के अन्य भागों पर उत्पन्न 
    होती है। निम्न कोटि पादपों में जड़ों का अधिकांश कार्य प्रकंद 
    करते है। </span></p>
  <p class="MsoBodyText"><span   style="">शरीर (</span><span padma_font_family_property="DV1-TTSurekh" style="font-family: DV1-TTSurekh;">anatomu</span><span   style="">) की दृष्टि में मूल के तीन भाग है: 
    अधिचर्म (</span><span padma_font_family_property="DV1-TTSurekh" style="font-family: DV1-TTSurekh;">epidermis</span><span   style="">),वल्कुट (</span><span padma_font_family_property="DV1-TTSurekh" style="font-family: DV1-TTSurekh;">cortex</span><span   style="">) तथा रंभ। इन तीनों भागों में शीर्ष 
    विभज्योतक द्वारा नई कोशिकाएँ जुड़ती हैं। विभज्योतक की 
    बाहृा सतह मूल-गोप (</span><span padma_font_family_property="DV1-TTSurekh" style="font-family: DV1-TTSurekh;">root cap</span><span   style="">) बनाती है। जब मूल मृदा में बलपूर्वक प्रवेश करता है, 
    तब मूल-गोप आघात से उसकी रक्षा करता है। मूल की संपूर्ण 
    मोटाई में शीर्ष विभज्योतक व्याप्त रहता है, अत: नई कोशिकाएँ 
    दीर्घीकरण के बाद व्यवस्थित कोशिकाओं की तरह पंक्तियों में 
    विकसित होती हैं। कोशिकाओं का विभाजन, दीर्घीकरण तथा परिपक्वन 
    वर्धमान प्रक्रम है, जो मूल के ऊर्ध्वाधर स्तरविन्यास में मूल 
    गोप, शीर्ष विभज्योतक, दीर्घीकरण क्षेत्र तथा परिपक्वन क्षेत्र 
    में मूल गोप, शिर्ष विभज्योतक, दीर्घीकरण क्षेत्र तथा परिपक्वन 
    क्षेत्र में </span><span   style="">होता है। अधिचर्म, 
    वल्कुट और रंभ क्षेत्र में ऊतकों के अंतर की उत्तरोत्तर अवस्थाएँ 
    सुस्पष्ट रहती हैं। दीर्घीकरण क्षेत्र के ठीक ऊपर अधिचर्म कोशिकाएँ 
    लंबी बेलनाकार उद्वर्ध (</span><span padma_font_family_property="DV1-TTSurekh" style="font-family: DV1-TTSurekh;">0utgrowth</span><span   style="">) उत्पन्न करती हैं, जिन्हें मूलरोम </span><span padma_font_family_property="DV1-TTSurekh" style="font-family: DV1-TTSurekh;">(root hair) </span><span   style=""><span   style="">श्</span>कहते हैं। ये रोम मूल का अवशोषण क्षेत्र बढ़ा देते 
    हैं। </span></p>
  <p class="MsoBodyText"><span   style="">अधिचर्म के 
    ठीक नीचे ऊतकों का जो क्षेत्र रहता है, उसे वल्कुट कहते 
    हैं। इस क्षेत्र का अधिकांश मृदूतक (</span><span padma_font_family_property="DV1-TTSurekh" style="font-family: DV1-TTSurekh;">parenchyma</span><span   style="">) का धना होता है। इसमें तंतु बिखरी हुई कोशिकाओं 
    के रूप में रहते हैं। रंभा या अविच्छिन्न बेलन भी वल्कुट में हो 
    सकता है। कोशिकाओं के बीच में सुस्पष्ट अवकाश होता हैं। </span></p>
  <p class="MsoBodyText"><span   style="">रंभ प्राथमिक 
    दारू (</span><span padma_font_family_property="DV1-TTSurekh" style="font-family: DV1-TTSurekh;">xylem</span><span   style="">) दलयक तथा प्राथमिक फ्लोएम (</span><span padma_font_family_property="DV1-TTSurekh" style="font-family: DV1-TTSurekh;">phloem</span><span   style="">) का बना होता है। दारू वलयक त्रिज्यात: 
    चौरस होते हैं और मूल की एक ही परिधि में ये और फ्लोएम 
    एकांतर होते हैं जड़ में प्राय: मज्जा नहीं होती, किंतु द्वितीजपत्री 
    पौधों की जड़ों की अपेक्षा एकबीजपत्री पौधों की जड़ों में प्राय: 
    मिलती हैं। रंभ की सतह पर पार्श्वीय जड़े विभज्योतकी (</span><span padma_font_family_property="DV1-TTSurekh" style="font-family: DV1-TTSurekh;">mesistematis</span><span   style="">) कोशिकाओं से निकलकर वल्कुट से 
    बाहर निकलने का मार्ग बलपूर्वक बनाती हैं। मोटाई में 
    सुस्पष्ट वृद्धि करने वाली जड़े, प्राथमिक दारू के ठीक बाहर 
    प्राणालित बेलन के रूप में तथा प्राथमिक फ्लोएम के अंदर, संवहनी 
    (</span><span padma_font_family_property="DV1-TTSurekh" style="font-family: DV1-TTSurekh;">vadcular</span><span   style="">) एधा (</span><span padma_font_family_property="DV1-TTSurekh" style="font-family: DV1-TTSurekh;">cambioum</span><span   style="">) विकसित करती है। एधा की बाहृा सतह 
    से द्वितीयक फ्लोएम तथा आंतरिक सतह से द्वितीयक दारू विकसित 
    होता है। जब जड़ों की अत्यधिक मोटाई वल्कुट को विदीर्ण 
    कर देती है, तब वल्कुट की आंतरिक सतह परिरंभ (</span><span padma_font_family_property="DV1-TTSurekh" style="font-family: DV1-TTSurekh;">pericycle</span><span   style="">) या द्वितीयक फ्लाएम में कार्क (</span><span padma_font_family_property="DV1-TTSurekh" style="font-family: DV1-TTSurekh;">cork</span><span   style="">) बनती है। जो जड़ पहले बनती है 
    और सीधे तने से वृद्धि करती, वह प्राथमिक जड़ कहलाती है। 
    प्राथमिक जड़ की शाखाएँ द्वितीयक तथा द्वितीयक की शाखाएँ तृतीयक 
    जड़े कहलाती हैं।</span></p>
  <p class="MsoBodyText"><span   style="">जड़ों को उनके 
    उगने के स्थान के अनुसार मृदामूल (</span><span padma_font_family_property="DV1-TTSurekh" style="font-family: DV1-TTSurekh;">soilt root</span><span   style="">), वायव (</span><span padma_font_family_property="DV1-TTSurekh" style="font-family: DV1-TTSurekh;">aeril</span><span   style="">) मूल तथा जलमूल 
    कहते हैं। जो जड़े तने पर निकलती हैं, उन्हें अपस्थनिक कहते 
    हैं, जैसे बरगद के जड़। जो जड़ें दूसरे पौधों से पोषण प्राप्त 
    करती हैं, उन्हें परजीवी (</span><span padma_font_family_property="DV1-TTSurekh" style="font-family: DV1-TTSurekh;">parasitic</span><span   style="">) जड़ें कहते हैं।</span></p>
  <p class="MsoBodyText"><span   style="">मूल के प्रकार 
    उसकी आकृति और शाखनविधि पर निर्भर करते हैं। जब केंद्रीय 
    अक्ष बिना विभक्त गावदुम रूप में गहरा भूमिगत होता है, तब 
    उससे मूसला जड़ (</span><span padma_font_family_property="DV1-TTSurekh" style="font-family: DV1-TTSurekh;">tap root</span><span   style="">) बनती है। 
    इस प्रकार की जड़ कभी कभी छोटी होती है और खाद्य पदार्थो 
    से भरी रहने के कारण फूली रहती है, जैसे गाजर की शंक्वाकार 
    (</span><span padma_font_family_property="DV1-TTSurekh" style="font-family: DV1-TTSurekh;">fusiform</span><span   style="">) तथा शलजम 
    की कुंभीरूप (</span><span padma_font_family_property="DV1-TTSurekh" style="font-family: DV1-TTSurekh;">napiform</span><span   style="">) मूल। एक बीजपत्री पौधों में </span><span   style="">प्राथमिक 
    अक्ष शीघ्र ही नष्ट हो जाता है और उसका स्थान द्वितीयक अक्ष ले 
    लेता है। जब अवरोही अक्ष बहुत छोटा होता है। और छोटे 
    छोटे पतले तथा समान तंतुओं (</span><span padma_font_family_property="DV1-TTSurekh" style="font-family: DV1-TTSurekh;">moniliform</span><span   style="">) मूल कहते 
    हैं। जब तंतुक (</span><span padma_font_family_property="DV1-TTSurekh" style="font-family: DV1-TTSurekh;">fibrii</span><span   style="">) 
    माटे तथा रसदार होते हैं, तो ऐसा मूल पूलिकित (</span><span padma_font_family_property="DV1-TTSurekh" style="font-family: DV1-TTSurekh;">fasciculate</span><span   style="">) कहलाता है। इन मूलों के अतिरिक्त 
    ग्रंथिल (</span><span padma_font_family_property="DV1-TTSurekh" style="font-family: DV1-TTSurekh;">palmately tubercular</span><span   style="">) 
    मूल भी होते हें।</span></p>
  <p class="MsoBodyText"><span   style="">सं० ग्रं०- चार्ल्स 
    मैकनन: ट्रीज़ ऑव इंडिया, तारापुरवाला; तथा वर्ल्ड बुक 
    इन्साइक्लोपीडिया।</span></p>
</div>
</body></html>