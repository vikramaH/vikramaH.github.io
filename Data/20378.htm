<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b> 
<p><font  size="2"><b><font   size="4">एर्ट्सगेबिर्ग, 
  एर्जगेबिर्ग </font></b><font   size="4">यह 
  जर्मनी में सैक्सनी 
  तथा चेकोस्लावाकिया 
  में बोहीमिया 
  के बीच में प्राय: 
  १०० मील लंबी तथा 
  २५ मील चौड़ी पर्वतश्रेणी 
  है। इसकी औसत 
  ऊँचाई २,५०० फु. तथा 
  अधिकतम ऊँचाई 
  ४,०६० फु. (कीलबर्ग 
  शिखर) है। यहाँ 
  शीतकाल में खूब 
  बर्फ गिरती है; 
  परंतु ग्रीष्मकाल 
  अत्यंत सुरम्य होता 
  है। अत: किप्सडॉर्फ, 
  बेरेनफ़ेल्स तथा 
  ओवरवी सेंथाल 
  जैसे सुंदर 
  भ्रमणकेंद्रों ने 
  इसे चार चाँद 
  लगा दिए हैं। बोहीमिया 
  का सर्वोच्च नगर 
  गोटेसगाव इसी 
  श्रेणी पर कीलबर्ग 
  तथा फ़िचेलबर्ग 
  के बीच ३,३०० फु. की 
  ऊँचाई पर अवस्थित 
  है। इसकी भूगर्भिक 
  संरचना में नाइस, 
  अभ्रक तथा फ्ऱाइलाइट 
  की विशेषता 
  है। एर्ट् सगेबिर्ग 
  ('धातुओं का पर्वत') 
  के नाम के अनुसार 
  ही इसमें चाँदी 
  सीसा, ताँबा, 
  टीन, कोबल्ट निकल 
  तथा कच्चे लोहे 
  के भांडार मिलते 
  हैं। आजकल यहाँ 
  रूसी लोग यूरेनियम 
  के लिए खुदाई 
  कर रहे हैं।	(ले.रा.सिं.)</font></font></p>
</body></html>