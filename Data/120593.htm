<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">संस्कृत भाषा और साहित्य</span></b><span   style="font-size: 14pt; font-family: DV-TTSurekhEN;"> 
    विश्व की समस्त प्राचीन भाषाओं और उनके साहित्य (वाङ्मय) 
    में संस्कृत का अपना विशिष्ट महत्व है। यह महत्व अनेक कारणों 
    और दृष्टियों से है। भारत के सांस्कृतिक, ऐतिहासिक, धार्मिक, 
    अध्यात्मिक, दर्शनिक, सामाजिक और राजनीतिक जीवन एवं विकास 
    के सोपानों की संपूर्ण व्याख्यासंस्कृत वाङ्मय के माध्यम से 
    आज उपलब्ध है। सहस्राब्दियों से इस भाषा और इसके वाङ्मय 
    को </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> भारत में सर्वाधिक 
    प्रतिष्ठा प्राप्त रही है। भारती की यह सांस्कृतिक भाषा रही है। 
    सहस्राब्दियों तक समग्र भारत को सांस्कृतिक और भावात्मक एकता 
    में आबद्ध रखने को इस भाषा ने महत्वपूर्ण कार्य किया है। 
    इसी कारण भारतीय मनीषा ने इस भाषा को अमरभाषा या 
    देववाणी के नाम से सम्मानित किया है। ऋग्वेदकाल से लेकर 
    आज तक इस भाषा के माध्यम से तभी प्रकार के वाङ्मय का 
    निर्माण होता आ रहा है। हिमालय से लेकर कन्याकुमारी के 
    छोर तक किसी न किसी रूप में संस्कृत का अध्ययन अध्यापन अब 
    तक होता चल रहा है। भारतीय संस्कृति और विचारधारा का 
    माध्यम होकर भी यह भाषा </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> अनेक दृष्टियों 
    से </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> धर्मनिरपेक्ष (सेक्यूलर) 
    रही है। धार्मिक, साहित्यिक, आध्यात्मिक, दार्शनिक, वैज्ञानिक 
    और मानविकी (ह्यूमैनिटी) आदि प्राय: समस्त प्रकार के वाङ्मय 
    की रचना इस भाषा में हुई।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">ऋग्वेदसंहिता 
    के कतिपय मंडलों की भाषा संस्कृतवाणी का सर्वप्राचीन उपलब्ध 
    स्वरूप है। ऋग्वेदसंहिता इस भाषा का पुरातनतम ग्रंथ है। 
    यहाँ यह भी स्मरण रखना चाहिए कि ऋग्वेदसंहिता केवल संस्कृतभाषा 
    का प्राचीनतम ग्रंथ नहीं है </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    अपितु वह आर्य जाति की संपूर्ण ग्रंथराशि में भी प्राचीनतम ग्रंथ 
    है। दूसरे शब्दों में, समस्त विश्ववाङ्मय का वह (ऋक्संहिता) 
    सबसे पुरातन उपलब्ध ग्रंथ है। दस मंडलो के इस ग्रंथ का 
    द्वितीय से सप्तम मंडल तक का अंश प्राचीनतम और प्रथम तथा 
    दशम मंडल अपेक्षाकृत अर्वाचीन है। ऋग्वेदकाल से लेकर आज 
    तक उस भाषा की अखंड और अविच्छिन्न परंपरा चली आ रही है। 
    ऋक्संहिता केवल भारतीय वाङ्मय की ही अमूल्य निधि नहीं है 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> वह समग्र आर्यजाति 
    की, समस्त विश्ववाङ्मय की सर्वाधिक महत्वपूर्ण विरासत है।</span></p>
  <p   class="MsoBodyTextIndent">विश्व की प्राचीन प्रागैतिहासिक संस्कृतियों 
    को जो अध्ययन हुआ है, उसमें कदाचित् आर्यजाति से संबद्ध अनुशीलन 
    का विशिष्ट स्थान है। इस वैशिष्ट्य का कारण यही ऋग्वेदसंहिता 
    है। आर्यजाति की आद्यतम निवासभूमि, उनकी संस्कृति, सभ्यता, 
    सामाजिक जीवन आदि के विषय में अनुशीलन हुए हैं ऋक्संहिता 
    उन सबका सर्वाधिक महत्वपूर्ण और प्रामाणिक स्रोत रहा है। 
    पश्चिम के विद्वानों ने संस्कृत भाषा औैर ऋक्संहिता से परिचय 
    पाने के कारण हो तुलनात्मक भाषाविज्ञान के अध्ययन को सही 
    दिशा दी तथा आर्यभाषाओं के भाषाशास्त्रीय विवेचन में प्रौढ़ि 
    एवं शास्त्रीयता का विकास हुआ। भारत के वैदिक ऋषियों और 
    विद्वानों ने अपने वैदिक वाङ्मय को मौखिक और श्रुतिपरंपरा 
    द्वारा प्राचीनतम रूप में अत्यंत सावधानी के साथ सुरक्षित और 
    अधिकृत अनाए रखा। किसी प्रकार के ध्वनिपरक, मात्रापरक यहाँ 
    तक कि स्वर (ऐक्सेंट) परक परिवर्तन से पूर्णत: बचाते रहने 
    का नि:स्वार्थ भाव में वैदिक वेदपाठी सहस्रब्दियों तक अथक प्रयास 
    करते रहे। 'वेद' शब्द से मंत्रभाग (संहिताभाग) और 'ब्राह्मण' 
    का बोध माना जाता था। 'ब्राह्मण' भाग के तीन अंश <span style="font-family: Symbol;"><span padma_font_family_property="Symbol" style="">-</span></span> (१) ब्राह्मण, (२) आरण्यक 
    और (३) उपनिषद् कहे गए हैं। लिपिकला के विकास से पर्व मौखिक 
    परंपरा द्वारा वेदपाठियों ने इनका संरक्षण किया। बहुत 
    सा वैदिक वाङ्मय धीरे-धीरे लुप्त हो गया है। पर आज भी 
    जितना उपलब्ध है उसका महत्व असीम है। भारतीय दृष्टि से वेद 
    को अपौरुषेय माना गया है। कहा जाता है, मंत्रद्रष्टा ऋषियों 
    ने मंत्रों का साक्षात्कार किया। आधुनिक जगत् इसे स्वीकार 
    नहीं करता। फिर भी यह माना जाता है कि वेदन्यास ने वैदिक 
    मंत्रों का संकलन करते हुए संहिताओं के रूप में उन्हें प्रतिष्ठित 
    किया। अत: संपूर्ण भारतीय संस्कृति वेदव्यास की युग-युग तक 
    ऋणी बनी रहेगी।</p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">संस्कृत भाषा</span></b><span style="font-size: 14pt; font-family: DV-TTSurekhEN;"> 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> ऋक्संहिता की 
    भाषा को संस्कृत का आद्यतम उपलब्ध रूप कहा जा सकता है। यह 
    भी माना जाता है कि उक्त संहिता के प्रथम और दशम मंडलों 
    की भाषा प्राचीनतर है। कुछ विद्वान् प्राचीन वैदिक भाषा को 
    परवर्ती पाणिनीय (लौकिक) संस्कृत से भिन्न मानते हैं। पर 
    यह पक्ष भ्रमपूर्ण है। वैदिक भाषा अभ्रांत रूप ससे संस्कृत भाषा 
    का आद्य उपलब्ध रूप है। पाणिनि ने जिस संस्कृत भाषा का व्याकरण 
    लिखा है उसके दो अंश हैं </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    (१) वैदिक भाषा (जिसे अष्टाव्यायी में 'छंदप्' कहा गया है) 
    और (२) भाषा (जिसे लोकभाषा या लौकिक भाषा के रूप में रखा 
    गया है)। 'व्याकरण महाभाष्य' नाम से प्रसिद्ध आचार्य पतंजलि 
    के शब्दानुशासन में भी वैदिक भाषा और लौकिक भाषा के शब्दों 
    का आरंभ में उल्लेख हुआ है। 'संस्कृत नाम दैंवी वागन्वाख्याता 
    महर्षिभि:' के द्वारा जिसे देवभाषा या संस्कृत कहा गया है उसे 
    संभवत: यास्क, पाणिनि, कात्यायन और पंतजलि के समय तक 
    छंदोभाषा (वैदिक भाषा) और लोकभाषा के दो नामों, स्तरों 
    और रूपों द्वारा व्यक्त किया गया था। बहुत से विद्वानों का मत 
    है कि भाषा के लिए 'संस्कृत' का प्रयोग सर्वप्रथ वाल्मीकि 
    रामायण के सुंदरकांड (३० सर्ग) में हनुमन् द्वारा विशेषणरूप 
    से (संस्कृता वाक्) किया गया है। भारतीय परंपरा की किंवदंती 
    के अनुसार संस्कृत भाषा पहले अव्याकृत थी, उसके प्रकृति, प्रत्ययादि 
    का विश्लिष्ट विवेचन नहीं हुआ था। देवों द्वारा प्रार्थना करने 
    पर देवराज इंद्र ने प्रकृति, प्रत्ययादि का विशिलष्ट विवेचन 
    नहीं हुआ था। देवों द्वारा प्रार्थना कने पर देवराज इंद्र ने 
    प्रकृति, प्रत्यय आदि के विश्लेषण विवेचन का उपायात्मक विधान 
    प्रस्तुत किया। इसी 'संस्कार' विधान के कारण भारत की 
    प्राचीनतम आर्यभाषा का नाम 'संस्कृत' पड़ा। ऋक्संहिताकालीन 
    साधुभाषा तथा 'ब्राह्मण', 'आरण्यक' और 'दशोपनिषद्' 
    की साहित्यिक वैदिक भाषा के अनंतर उसी का विकसित स्वरूप 
    लौकिक संस्कृत' या 'पाणिनीय संस्कृत' हुआ। इसे ही 'संस्कृत' 
    या संस्कृत भाषा (साहित्यिक संस्कृत भी) कहा गया। पर आज के 
    कुछ भाषाविद् संस्कृत को संस्कार द्वारा बनाई गई कृत्रिम 
    भाषा मानते हैं। ऐसा मानते हैं कि इन संस्कृत का मूलाधार 
    पूर्वतर काल को उदीच्य, मध्यदेशीय या आर्यावर्तीय विभाषाएँ 
    थीं। 'विभाषा' या 'उदीचाम्' शब्द से पाणिनिसूत्रों में 
    इनका उल्लेख उपलब्ध है। इनके अतिरिक्त भी 'प्राच्य' आदि 
    बोलियाँ थीं। परंतु 'पाणिनि' ने भाषा का एक सार्वदेशिक 
    और सर्वभारतीय परिष्कृत रूप स्थिर कर दिया। धीरे धीरे पाणिनिसंमत 
    भाषा का प्रयोगरूप और विकास प्राय: स्थायी हो गया। पतंजलि 
    के समय तक 'आर्यावर्त' (आर्यनिवास) के शिष्ट जनों में संस्कृत 
    बोलचाल की भाषा थी। </span><span padma_font_family_property="Courier" style="font-size: 14pt; font-family: Courier;">[</span><span   style="font-size: 14pt; font-family: DV-TTSurekhEN;">प्रागादर्शात्प्रत्यक्कालकवनाद्दक्षिणेन 
    हिमवंतमुत्तरेण वारियात्रमेतस्मिन्नार्यावर्तें आर्यानिवासे..... 
    (महाभाष्य, ६।३।१०९)</span><span padma_font_family_property="Courier" style="font-size: 14pt; font-family: Courier;">]</span><span   style="font-size: 14pt; font-family: DV-TTSurekhEN;"> पर शीघ्र ही वह समग्र 
    भारत के द्विजातिवर्ग और विद्वत्समाज की सांस्कृतिक और आकर 
    भाषा हो गई।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">संस्कृत 
    भाषा के विकासस्तरों की दृष्टि से अनेक विद्वानों ने अनेक रूप 
    स इसका ऐतिहासि कालविभाजन किया है। सामान्य सुविधा की 
    दृष्टि से अधिक मान्य निम्नांकित कालविभाजन दिया जा रहा है 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> (१) (आदिकाल) 
    वेदसंहिताओं और वाङ्मय का काल </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    ई. पू. ४५०० से ८०० ई. पू. तक। (२) (मध्यकाल) ई. पू. ८०० 
    से ८०० ई. तक जिसमें शास्त्रों दर्शनसूत्रों, वेदांग ग्रंथों, काव्यों 
    तथा कुछ प्रमुख साहित्यशास्त्रीय ग्रंथों का निर्माण हुआ, (३) (परवर्तीकाल) 
    ८०० ई. से लेकर १६०० ई. या अब तक का आधुनिक काल</span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;">जिस युग में काव्य, 
    नाटक, साहित्यशास्त्र, तंत्रशास्त्र, शिल्पशास्त्र आदि के ग्रंथों की 
    रचना के साथ साथ मूल ग्रंथों की व्याख्यात्मक, कृतियों की महत्वपूर्ण 
    सर्जना हुई। भाष्य, टीका, विवरण, व्याख्यान आदि के रूप में 
    जिन सहस्रों ग्रंथों का निर्माण हुआ उनमें अनेक भाष्य और टीकाओं 
    की प्रतिष्ठा, मान्यता, और प्रसिद्धि मूलग्रंथों से भी कहीं-कहीं 
    अधिक हुई। इस प्रकार कहा जा सकता है। कि आधुनिक विद्वानों 
    के अनुसार भी संस्कृत भाषा का अखंड प्रवाह पाँच सहस्र वर्षों 
    से बहता चला आ रहा है। भारत में यह आर्यभाषा का सर्वाधिक 
    महत्वशाली, व्यापक और संपन्न स्वरूप है। इसके माध्यम से 
    भारत की उत्कृष्टतम मनीषा, प्रतिभा, अमूल्य चिंतन, मनन, विवेक, 
    रचनात्मक, सर्जना और वैचारिक प्रज्ञा का अभिव्यंजन हुआ है। 
    आज भी सभी क्षेत्रों में इस भाषा के द्वारा ग्रंथनिर्माण की क्षीण 
    धारा अविच्छिन्न रूप से वह रही है। आज भी यह भाषा, अत्यंत 
    सीमित क्षेत्र में ही सही, बोली जाती है। इसमें व्याख्यान होते 
    हैं और भारत के विभिन्न प्रादेशिक भाषाभाषी पंडितजन इसका 
    परस्पर वार्तालाप में प्रयोग करते हैं। हिंदुओं के सांस्कारिक 
    कार्यों में आज भी यह प्रयुक्त होती है। इसी कारण ग्रीक और 
    लैटिन आदि प्राचीन मृत भाषाओं (डेड लैंग्वेजेज़) से संस्कृत 
    की स्थिति भिन्न है। यह मृतभाषा नहीं, अमरभाषा है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">ऐतिहासिक 
    भाषाविज्ञान की दृष्टि से संस्कृत भाषा आर्यभाषा परिवार के 
    अंतर्गत रखी गई है। आर्यजाति भारत में बाहर से आई या 
    यहाँ इसका निवास था </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    इत्यादि विचार अनावश्यक होने से यहाँ नहीं किया जा रहा 
    है। पर आधुनिक भाषाविज्ञान के पंडितों की मान्यता के अनुसार 
    भारत यूरोपीय भाषाभाषियों की जो नाना प्राचीन भाषाएँ, (वैदिक 
    संस्कृत, अवस्ता अर्थात् प्राचीनतम पारसी ग्रीक, प्राचीन गॉथिक 
    तथा प्राचीनतम जर्मन, लैटिन, प्राचीनतम आइरिश तथा नाना 
    वेल्ट बोलियाँ, प्राचीनतम स्लाव एवं बाल्टिक भाषाएँ, अरमीनियन, 
    हित्ती, बुखारी आदि) थी, वे वस्तुत: एक मूलभाषा की (जिसे मूल 
    आर्यभाषा, आद्य आर्यभाषा, इंडोजर्मनिक भाषा, आद्य-भारत-योरोपीय 
    भाषा, फादरलैंग्वेज आदि) देशकालानुसारी विभिन्न शाखाएँ थी। 
    उन सबकी उद्गमभाषा या मूलभाषा का आद्यआर्यभाषा कहते हैं। 
    कुछ विद्वानों के मत में</span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;">वीरा</span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;">मूलनिवासस्थान 
    के वासी सुसंगठित आर्यों को ही 'वीरोस' (</span><span padma_font_family_property="Courier" style="font-size: 14pt; font-family: Courier;">wiros</span><span   style="font-size: 14pt; font-family: DV-TTSurekhEN;">) 
    या वीरास् (वीरा:) कहते थे।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">वीरोस्</span></b><span   style="font-size: 14pt; font-family: DV-TTSurekhEN;"> (वीरो) शब्द द्वारा 
    जिन पूर्वोक्त प्राचीन आर्यभाषा समूह भाषियों का द्योतन होता 
    है उन विविध प्राचीन भाषाभाषियों को विरास (संवीरा:) कहा 
    गया है। अर्थात् समस्त भाषाएँ पारिवारिक दृष्टि से आर्यपरिवार 
    की भाषाएँ हैं। संस्कृत का इनमें अन्यतम स्थान है। उक्त परिवार 
    की 'केंतुम्' और 'शतम्' (दोनों ही शतवात्तक शब्द) 
    दो प्रमुख शाखाएँ हैं। प्रथम के अंतर्गत ग्रीक, लातिन आदि आती 
    हैं। संस्कृत का स्थान 'शतम्' के अंतर्गत भारतईरानी 
    शाखा में माना गया है। आर्यपरिवार में कौन प्राचीन, प्राचीनतर 
    और प्राचीनतम है यह पूर्णत: निश्चित नहीं है। फिर भी आधुनिक 
    अधिकांश भाषाविद् ग्रीक, लातिन आदि को आद्य आर्यभाषा की ज्येष्ठ 
    संतति और संस्कृत को उनकी छोटी बहिन मानते हैं। इतना 
    ही नहीं भारत-ईरानी-शाखा की प्राचीनतम अवस्ता को भी संस्कृत 
    से प्राचीन मानते हैं। परंतु अनेक भारतीय विद्वान् समझते 
    हैं कि 'जिद-अवस्ता' की अवस्ता का स्वरूप ऋक्भाषा की अपेक्षा 
    नव्य है। जो भी हो, इतना निश्चित है कि ग्रंथरूप में स्मृतिरूप 
    से अवशिष्ट वाङ्मय में ऋक्संहिता प्राचीनतम है और इसी कारण 
    वह भाषा भी अपनी उपलब्धि में प्राचीनतम है। उसकी वैदिक संहिताओं 
    की बड़ी विशेषता यह है कि हजारों वर्षों तक जब लिपि कला 
    का भी प्रादुर्भाव नहीं था, वैदिक संहिताएँ मौखिक और श्रुतिपरंपरा 
    द्वारा गुरुशिष्यों के समाज में अखंड रूप से प्रवहमान थीं। उच्चारण 
    की शुद्धता को इतना सुरक्षित रखा गया कि ध्वनि ओर मात्राएँ, 
    ही नहीं, सहस्रों वर्षों पूर्व से आज तक वैदिक मंत्रों में कहीं 
    पाटभेद नहीं हुआ। उदात्त अनुदात्तादि स्वरों का उच्चारण शुद्ध रूप 
    में पूर्णत: अविकृत रहा। आधुनिक भाषावैज्ञानिक यह मानते 
    हैं कि स्वरों की दृष्टि से ग्रीक, लातिन आदि के 'केंतुम्' 
    वर्ग की भाषाएँ अधिक संपन्न भी हैं और मूल या आद्य आर्यभाषा 
    के अधिक समीप भी। उनमें उक्त भाषा की स्वरसंपत्ति अधिक सुरक्षित 
    हैं। संस्कृत में व्यंजनसंपत्ति अधिक सुरक्षित है। भाषा के संघटनात्मक 
    अथवा रूपात्मक विचार की दृष्टि से संस्कृत भाषा को विभक्तिप्रधान 
    अथवा 'श्लिष्टभाषा' (एग्लुटिनेटिव लैंग्वेज) कहा जाता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">प्रामाणिकता 
    के विचार से इस भाषा का सर्वप्राचीन उपलब्ध व्याकरण पाणिनि 
    की अष्टाव्यापी है। कम से कम ६०० ई. पू. का यह ग्रंथ आज भी 
    समस्त विश्व में अतुलनीय व्याकरण है। विश्व के और मुख्यत: 
    अमरीका के भाषाशास्त्री संघटनात्मक भाषा विज्ञान की दृष्टि से 
    अष्टाध्यायी को आज भी विश्व का सर्वोत्तम ग्रंथ मानते हैं। 'ब्रूमफील्ड' 
    ने अपने 'लैंग्वेज' तथा अन्य कृतियों में इस तथ्य की पुष्ट 
    स्थापना की है। पाणिनि के पूर्व संस्कृत भाषा निश्चय ही शिष्ट 
    एवं वैदिक जनों की व्यवहारभाषा थी। असंस्कृत जनों में भी बहुत 
    सी बोलियाँ उस समय प्रचलित रही होंगी। पर यह मत आधुनिक 
    भाषाविज्ञों को मान्य नहीं है। वे कहते हैं कि संस्कृत कभी भी 
    व्यवहारभाषा नहीं थी। जनता की भाषाओं को तत्कालीन प्राकृत 
    कहा जा सकता है। देवभाषा तत्वत: कृत्रिम या संस्कार द्वारा 
    निर्मित ब्राह्मणपंडितों की भाषा थी, लोकभाषा नहीं। परंतु यह 
    मत सर्वमान्य नहीं है। पाणिनि से लेकर पतंजलि तक सभी ने 
    संस्कृत का लोक की भाषा कहा है, लौकिक भाषा बताया है। 
    अन्य सैकड़ों प्रमाण सिद्ध करते हैं कि 'संस्कृत' वैदिक और 
    वैदिकोत्तर पूर्वपाणिनिकाल में लोकभाषा और व्यवहारभाषा 
    (स्पीकेन लैग्वेज) थी। यह अवश्य रहा होगा कि देश, काल और 
    समाज के संदर्भ में उसकी अपनी सीमा रही होगी। बाद में चलकर 
    वह पठित समाज की साहित्यिक, और सांस्कृतिक भाषा बन गई। 
    तदनंतर यह समस्त भारत में सभी पंडितों की, चाहे वे आर्य 
    रहें हों या आर्येतर जाति के </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    सभी की, सर्वमान्य सांस्कृतिक भाषा हो गई और आसेतुहिमाचल 
    इसका प्रसार, समादर और प्रचार रहा एवं आज भी बना हुआ 
    है। लगभग सत्रहवीं शताब्दी के पूर्वार्ध से योरप और पश्चिमी 
    देशों के मिशनरी एवं अन्य विद्याप्रेमियों को संस्कृत का परिचय 
    प्राप्त हुआ। धीरे-धीरे पश्चिम में ही नहीं, समस्त विश्व में संस्कृत 
    का प्रचार हुआ। जर्मन, अंग्रेज, फ्रांसीसी, अमरीकी तथा योरप 
    के अनेक छोटे बड़े देश के निवासी विद्वानों ने विशेष रूप 
    से संस्कृत के अध्ययन अनुशीलन को आधुनिक विद्वानों में प्रजाप्रिय 
    बनाया। आधुनिक विद्वानों और अनुशीलकों के मत से विश्व की 
    पुराभाषाओं में संस्कृत सर्वाधिक व्यवस्थित, वैज्ञानिक और संपन्न 
    भाषा है। वह आज केवल भारतीय भाषा ही नहीं, एक रूप से विश्वभाषा 
    भी है। यह कहा जा सकता है कि भूमंडल के प्रयत्न-भाषा-साहित्यों 
    में कदाचित् संस्कृत का वाङ्मय सर्वाधिक विशाल, व्यापक, चतुर्मुखी 
    और संपन्न है। संसार के प्राय: सभी विकसित और संसार के 
    प्राय: सभी विकासमान देशों में संस्कृत भाषा और साहित्य का 
    आज अध्ययन-अध्यापन हो रहा है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">बताया 
    जा चुका है कि इस भाषा का परिचय होने से ही आर्य जाति, 
    उसकी संस्कृति, जीवन और तथाकथित मूल आद्य आर्यभाषा से संबद्ध 
    विषयों के अध्ययन का पश्चिमी विद्वानों को ठोस आधार प्राप्त 
    हुआ। प्राचीन ग्रीक, लातिन, अवस्ता और ऋक्संस्कृत आदि के आधार 
    पर मूल आद्य आर्यभाषा की ध्वि, व्याकरण और स्वरूप की परिकल्पना 
    की जा सकी जिसें ऋक्संस्कृत का अवदान सबसे अधिक महत्व का 
    है। ग्रीक, लातिन प्रत्नगाथिक आदि भाषाओं के साथ संस्कृत का 
    पारिवारिक और निकट संबंध है। पर भारत-इरानी-वर्ग की 
    भाषाओं के साथ (जिनमें अवस्ता, पहलवी, फारसी, ईरानी, पश्तो 
    आदि बहुत सी प्राचीन नवीन भाषाएँ हैं) संस्कृत की सर्वाधिक 
    निकटता है। भारत की सभी आद्य, मध्यकालीन एवं आधुनिक आर्यभाषाओं 
    के विकास में मूलत: ऋग्वेद</span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;">एवं तदुत्तरकालीन 
    संस्कृत का आधारिक एवं औपादानिक योगदान रहा है। आधुनिक 
    भाषावैज्ञानिक मानते हैं कि ऋग्वेदकाल से ही जनसामान्य में 
    बोलचाल की तथाभूत प्राकृत भाषाएँ अवश्य प्रचलित रही होंगी। 
    उन्हीं से पालि, प्राकृत अपभ्रंश तथा तदुत्तरकालीन आर्यभाषाओं 
    का विकास हुआ। परंतु इस विकास में संस्कृत भाषा का सर्वाधिक 
    और सर्वविध योगदान रहा है। यहीं पर यह भी याद रखना 
    चाहिए कि संस्कृत भाषा ने भारत के विभिन्न प्रदेशों, और अंचलों 
    की आर्येतर भाषाओं को भी काफी प्रभावित किया तथा स्वयं उनसे 
    प्रभावित हुई; उन भाषाओं और उनके भाषणकर्ताओं की संस्कृति 
    और साहित्य को तो प्रभावित किया ही, उनकी भाषाओं शब्दकोश 
    उनक ध्वनिमाला और लिपिकला को भी अपने योगदान से लाभान्वित 
    किया। भारत की दो प्राचीन लिपियाँ</span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;">(१) 
    ब्राह्मी (बाएँ से लिखी जानेवाली) और (२) खरोष्ट्री (दाएँ से लेख्य) 
    थीं। इनमें ब्राह्मी को संस्कृत ने मुख्यत: अपनाया।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">भाषा 
    की दृष्टि से संस्कृत की ध्वनिमाला पर्याप्त संपन्न है। स्वरों 
    की दृष्टि से यद्यपि ग्रीक, लातिन आदि का विशिष्ट स्थान है, तथापि 
    अपने क्षेत्र के विचार से संस्कृत की स्वरमाला पर्याप्त और भाषानुरूप 
    है। व्यंजनमाला अत्यंत संपन्न है। सहस्रों वर्षों तक भारतीय 
    आर्यों के आद्यषुतिसाहित्य का अध्यनाध्यापन गुरु शिष्यों द्वारा मौखिक 
    परंपरा के रूप में प्रवर्तमान रहा क्योंकि कदाचित् उस युग 
    में (जैसा आधुनिक इतिहासज्ञ लिपिशास्त्री मानते हैं), लिपिकला 
    का उद्भव और विकास नहीं हो पाया था। संभवत: पाणिनि के 
    कुछ पूर्व या कुछ बाद से लिपि का भारत में प्रयोग चल पड़ा 
    और मुख्यत: 'ब्राह्मी' को संस्कृत भाषा का वाहन बनाया गया। 
    इसी ब्राह्मी ने आर्य और आर्यतर अधिकांश लिपियों की वर्णमला 
    और वर्णक्रम को भी प्रभावित किया। यदि मध्यकालीन नाना भारतीय 
    द्रविड़ भाषाओं तथा तमिल, तेलगु आदि की वर्णमाला पर भी संस्कत 
    भाषा और ब्राह्मी लिपि का पर्याप्त प्रभाव है। ध्वनिमाला और ध्वनिक्रम 
    की दृष्टि से पाणिनिकाल से प्रचलित संस्कृत वर्णमाला आज भी 
    कदाचित् विश्व की सर्वाधिक वैज्ञानिक एवं शास्त्रीय वर्णमाला 
    है। संस्कृत भाषा के साथ-साथ समस्त विश्व में प्रत्यक्ष या रोमन 
    अकारांतक के रूप में आज समस्त संसार में इसका प्रचार हो 
    गया है।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">संस्कृत साहित्य</span></b><span style="font-size: 14pt; font-family: DV-TTSurekhEN;"> 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> यहाँ साहित्य 
    शब्द का प्रयोग 'वाङ्मय' के लिए है। ऊपर वेद संहिताओं 
    का उल्लेख हुआ है। वेद चार हैं</span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    ऋग्वेद, यजुर्वेंद, सामवेद और अथर्ववेद। इनकी अनेक शाखाएँ 
    थीं जिनमें बहुत सी लुप्त हो चुकी हैं और कुछ सुरक्षित बच 
    गई हैं जिनके संहिताग्रंथ हमें आज उपलब्ध हैं। इन्हीं की 
    शाखाओं से संबद्ध ब्राह्मण, अरण्यक और उपनिषद् नामक ग्रंथों का 
    विशाल वाङ्मय प्राप्त है। वेदांगों में सर्वप्रमुख कल्पसूत्र हैं 
    जिनके अवांतर वर्गों के रूप में और सूत्र, गृह्यसूत्र और धर्मसूत्र 
    (शुल्बसूत्र भी है) का भी व्यापक साहित्य बचा हुआ है। इन्हीं 
    की व्याख्या के रूप में समयानुसार धर्मसंहिताओं और स्मृतिग्रंथों 
    का जो प्रचुर वाङ्मय बना, मनुस्मृति का उनमें प्रमुख स्थान 
    है। वेदांगों में शिक्षा</span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;">प्रातिशाख्य, 
    व्याकरण, निरुक्त, ज्योतिष, छंद शास्त्र से संबद्ध ग्रंथों का वैदिकोत्तर 
    काल से निर्माण होता रहा है। अब तक इन सबका विशाल साहित्य 
    उपलब्ध है। आज ज्योतिष की तीन शाखाएँ</span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;">गणित, सिद्धांत 
    और फलित विकसित हो चुकी हैं और भारतीय गणितज्ञों की 
    विश्व की बहुत सी मौलिक देन हैं। पाणिनि और उनसे पूर्वकालीन 
    तथा परवर्ती वैयाकरणों द्वारा जाने कितने व्याकरणों की रचना 
    हुई जिनमें पाणिनि का व्याकरण-संप्रदाय २५०० वर्षों से प्रतिष्ठित 
    माना गया और आज विश्व भर में उसकी महिमा मान्य हो चुकी 
    है। यास्क का निरुक्त पाणिनि से पूर्वकाल का ग्रंथ है और उससे 
    भी पहले निरुक्तिविद्या के अनेक आचार्य प्रसिद्ध हो चुके थे। शिक्षाप्रातिशाख्य 
    ग्रंथों में कदाचित् ध्वनिविज्ञान, शास्त्र आदि का जितना प्राचीन 
    और वैज्ञानिक विवेचन भारत की संस्कृत भाषा में हुआ है</span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    वह अतुलनीय और आश्चर्यकारी है। उपवेद के रूप में चिकित्साविज्ञान 
    के रूप में आयुर्वेद विद्या का वैदिकाल से ही प्रचार था और उसके 
    पंडिताग्रंथ (चरकसंहिता, सुश्रुतसंहिता, भेडसंहिता आदि) 
    प्राचीन भारतीय मनीषा के वैज्ञानिक अध्ययन की विस्मयकारी निधि 
    है। इस विद्या के भी विशाल वाङ्मय का कालांतर में निर्माण 
    हुआ। इसी प्रकार धनुर्वेद और राजनीति, गांधर्ववेद आदि 
    को उपवेद कहा गया है तथा इनके विषय को लेकर ग्रंथ के 
    रूप में अथवा प्रसंगतिर्गत संदर्भों में पर्याप्त विचार मिलता 
    है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">वेद, 
    वेदांग, उपवेद आदि के अतिरिक्त संस्कृत वाङ्मय में दर्शनशास्त्र 
    का वाङ्मय भी अत्यंत विशाल है। पूर्वमीमांसा, उत्तर मीमांसा, 
    सांख्य, योग, वैशेषिक और न्याय</span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;">इन 
    छह प्रमुख आस्तिक दर्शनों के अतिरिक्त पचासों से अधिक आस्तिक-नास्तिक 
    दर्शनों के नाम तथा उनके वाङ्मय उपलब्ध हैं जिनमें आत्मा, 
    परमात्मा, जीवन, जगत्पदार्थमीमांसा, तत्वमीमांसा आदि के संदर्भ 
    में अत्यंत प्रौढ़ विचार हुआ है। आस्तिक षड्दर्शनों के प्रवर्तक 
    आचार्यों के रूप में व्यास, जैमिनि, कपिल, पतंजि, कणाद, गौतम 
    आदि के नाम संस्कृत साहित्य में अमर हैं। अन्य आस्तिक दर्शनों 
    में शैव, वैष्णव, तांत्रिक आदि सैकड़ों दर्शन आते हैं। आस्तिकेतर 
    दर्शनों में बौद्धदर्शनों, जैनदर्शनों आदि के संस्कृत ग्रंथ बड़े 
    ही प्रौढ़ और मौलिक हैं। इनमें गंभीर विवेचन हुआ है तथा 
    उनकी विपुल ग्रंथराशि आज भी उपलब्ध है। चार्वाक, लोकायतिक, 
    गार्हपत्य आदि नास्तिक दर्शनों का उल्लेख भी मिलता है। वेदप्रामण्य 
    को माननेवाले आस्तिक और तदितर नास्तिक के आचार्यों और 
    मनीषियों ने अत्यंत प्रचुर मात्रा में दार्शनिक वाङ्मय का निर्माण 
    किया है। दर्शन सूत्र के टीकाकार के रूप में परमादृत शंकराचार्य 
    का नाम संस्कृत साहित्य में अमर है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">कौटिल्य 
    का अर्थशास्त्र, वात्स्यायन का कामसूत्र, भरत का नाट्य शास्त्र आदि 
    संस्कृत के कुछ ऐसे अमूल्य ग्रंथरत्न हैं</span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;">जिनका 
    समस्त संसार के प्राचीन वाङ्मय में स्थान है। श्रीमद्भगवद्गीता 
    का संसार में कहा जाता है</span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;">बाईबिल के 
    बाद सर्वाधिक प्रचार है तथा विश्व की उत्कृष्टतम कृतियों में 
    उसका उच्च और अन्यतम स्थान है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">वैदिक 
    वाङ्मय के अनंतर सांस्कृति दृष्टि से वाल्मीकि के रामायण और 
    व्यास के महाभारत की भारत में सर्वोच्च प्रतिष्ठा मानी गई 
    है। महाभारत का आज उपलब्ध स्वरूप एक लाख पद्यों का है। प्राचीन 
    भारत की पौराणिक गाथाओं, समाजशास्त्रीय मान्यताओं, दार्शनिक 
    आध्यात्मिक दृष्टियों, मिथकों, भारतीय ऐतिहासिक जीवनचित्रों 
    आदि के साथ-साथ पौराणिक इतिहास, भूगोल और परंपरा 
    का महाभारत महाकोश है। वाल्मीकि रामायण आद्य लौकिक महाकाव्य 
    है। उसकी गणना आज भी विश्व के उच्चतम काव्यों में की जाती है। 
    इनके अतिरिक्त अष्टादश पुराणों और उपपुराणादिकों का महाविशाल 
    वाङ्मय है जिनमें पौराणिक या मिथकीय पद्धति से केवल आर्यों 
    का ही नहीं, भारत की समस्त जनता और जातियों का सांस्कृति 
    इतिहास अनुबद्ध है। इन पुराणकार मनीषियों ने भारत और 
    भारत के बाहर से आयात सांस्कृति एवं आध्यात्मिक ऐक्य की प्रतिष्ठा 
    का सहस्राब्दियों तक सफल प्रयास करते हुए भारतीय सांस्कृति 
    को एकसूत्रता में आबद्ध किया है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">संस्कृत 
    के लोकसाहित्य के आदिकवि वाल्मीकि के बाद गद्य पद्य के लाखों 
    श्रव्यकाव्यों और दृश्यकाव्यरूप नाटकों की रचना होती चली जिनमें 
    अधिकांश लुप्त या नष्ट हो गए। पर जो स्वल्पांश आज उपलब्ध है, 
    सारा विश्व उसका महत्व स्वीकार करता है। कवि कालिदास के 
    ''अभिज्ञानशाकुतलम्'' नाटक को विश्व के सर्वश्रेष्ठ नाटकों 
    में स्थान प्राप्त है। अश्वघोष, भास, भवभूति, बाणभट्ट, भारवि, 
    माघ, श्रीहर्ष, शूद्रक, विशाखदत्त आदि कवि और नाटककारों को 
    अपने अपने क्षेत्रों में अत्यंत उच्च स्थान प्राप्त है। सर्जनात्मक नाटकों 
    के विचार से भी भारत का नाटक साहित्य अत्यंत संपन्न और 
    महत्वशाली है। साहित्यशास्त्रीय समालोचन पद्धति के विचार से 
    नाट्यशास्त्र और साहित्यशास्त्र के अत्यंत प्रौढ़, विवेचनपूर्ण और 
    मौलिक प्रचुरसख्यक कृतियों का संस्कृत में निर्माण हुआ है। 
    सिद्धांत की दृष्टि से रसवाद और ध्वनिवाद के विचारों को मौलिक 
    और अत्यंत व्यापक चिंतन माना जाता है। स्तोत्र, नीति और सुभाषित 
    के भी अनेक उच्च कोटि के ग्रंथ हैं। इनके अतिरिक्त शिल्प, कला, 
    संगीत, नृत्य आदि उन सभी विषयों के प्रौढ़ ग्रंथ संस्कृत भाषा 
    के माध्यम से निर्मित हुए हैं जिनका किसी भी प्रकार से आदिमध्यकालीन 
    भारतीय जीवन में किसी पक्ष के साथ संबंध रहा है। ऐसा समझा 
    जाता है कि द्यूतविद्या, चौरविद्या आदि जैसे विषयों पर ग्रंथ बनाना 
    भी संस्कृत पंडितों ने नहीं छोड़ा था। एक बात और थी। भारतीय 
    लोकजीवन में संस्कृत की ऐसी शास्त्रीय प्रतिष्ठा रही है कि ग्रंथों 
    की मान्यता के लिए संस्कृत में रचना को आवश्यक माना जाता 
    था। इसी कारण बौद्धों और जैनों, के दर्शन, धर्मसिद्धांत, 
    पुराणगाथा आदि नाना पक्षों के हजारों ग्रंथों को पाली या प्राकृत 
    में ही नहीं संस्कृत में सप्रास रचना हुई है। संस्कृत विद्या 
    की न जाने कितनी महत्वपूर्ण शाखाओं का यहाँ उल्लख भी अल्पस्थानता 
    के कारण नहीं किया जा सकता है। परंतु निष्कर्ष रूप से पूर्ण 
    विश्वास के साथ कहा जा सकता है कि भारत की प्राचीन संस्कृत 
    भाषा</span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;">अत्यंत 
    समर्थ, संपन्न और ऐतिहासिक महत्व की भाषा है। इस प्राचीन 
    वाणी का वाङ्मय भी अत्यंत व्यापक, सर्वतोमुखी, मानवतावादी 
    तथा परमसंपन्न रहा है। विश्व की भाषा और साहित्य में संस्कृत 
    भाषा और साहित्य का स्थान अत्यंत महत्वशाली है। समस्त विश्व 
    के प्रच्यविद्याप्रेमियों ने संस्कृत को जो प्रतिष्ठा और उच्चासन 
    दिया है, उसके लिए भारत के संस्कृतप्रेमी सदा कृतज्ञ बने रहेंगे।<span style=""> </span>(करुणापति त्रिपाठी)</span></p>
</div>
</body></html>