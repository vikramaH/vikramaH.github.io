<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >नमदा</b> 
  (क़ड्ढथ्द्य) एक प्रकार का 
  कपड़ा है जो ऊन, 
  बाल, वानस्पतिक 
  रेशों तथा फर 
  से बनाया जाता 
  है। यह कंपनरोधी, 
  ऊष्मा पृथग्न्यासक 
  तथा ध्वनिशमक 
  होता है। इसका 
  उपयोग रेल और 
  जहाज की छत बनाने, 
  शीशे और संगमरमर 
  की वस्तुओं की 
  पैकिंग, धातुओं 
  पर पॉलिश करने, 
  वाद्ययंत्रों, मुद्रण, 
  मोटरों, जूतों, 
  हैट तथा कोट 
  में होता है। उपयोगितानुसार 
  इसकी बुनावट 
  में अंतर हो सकता 
  है।</font></p>
<p> <font    size="4">नमदा मुख्यत: 
  दो प्रकार का 
  होता है : १. बुना 
  हुआ नमदा (<font padma_font_family_property="Times New Roman, Times, serif" face="Times New Roman, Times, serif">thread 
  structure)</font> और २. रेशेवाला 
  या वास्तविक नमदा। 
  प्रथम प्रकार के 
  नमदे में उच्च नमदा 
  गुणवाले ऊन 
  की आवश्यकता होती 
  है। हल्का नमदा 
  केवल एक परत 
  का तथा भारी 
  नमदा कई परतों 
  के एक दूसरे पर 
  बुनकर बनाया 
  जाता है। रेशेवाले 
  नमदे की भी आधारभूत 
  वस्तु ऊन है। इसमें 
  ऊन लंबाई में 
  छोटा और उच्च 
  नमदा गुणवाला 
  होता है। रेशों 
  को ऊन के साथ 
  मिलाकर इस प्रकार 
  का नमदा बनाया 
  जाता है। कुछ 
  विशेष प्रकार 
  का नमदा रेशों 
  की कई परतों 
  को सरेस से 
  चिपकाकर भी 
  बनाया जाता 
  है।(अजितनारायण मेहरोत्रा)</font></p>
</body></html>