<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body padma_font_family_property="serif" bgcolor="#ffffff">
<p><font    size="4"><b  >देवापि 
  </b>(१) पुरुवंशी प्रतीप 
  के ज्येष्ठ पुत्र जो 
  परम धर्मपरायण 
  थे। अपने तपोबल 
  से ब्राह्मण्य प्राप्त 
  किया और कहा 
  जाता है कि ये 
  अब भी योगी वेश 
  में सुमेरु पर्वत 
  के निकट रहते 
  हैं। कलियुग की 
  समाप्ति पर ये 
  फिर सतयुग में 
  चंद्रवंश की स्थापना 
  करेंगे। इनके छोटे 
  भाई को गद्दी 
  दी गई तो राज्य 
  में १२ वर्ष की अनावृष्टि 
  हुई। देवापि 
  उस समय तपस्या 
  में लगे थे और 
  ब्राह्मणों के कहने 
  पर जब इन्हें राज्य 
  सौंपा गया तो 
  छोटे भाई शंतनु 
  से कहकर इन्होंने 
  यज्ञ कराया और 
  स्वयं उनके पुरोहित 
  बने। ऐसा करने 
  पर खूब वर्षा 
  हुई।</font></p>
<font size="2"> 
<p><font    size="4">(२) इस नाम 
  के एक और भी 
  राजा महाभारतकाल 
  में हुए थे जो पांडवों 
  के पक्ष में लड़े थे।</font></p>
</font> (<font    size="4">रामाज्ञा द्विवेदी</font>) 
</body></html>