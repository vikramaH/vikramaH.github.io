<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body class="Normal" bgcolor="#ffffff" lang="EN-US">
<p><b><span   style="font-size: 16pt; font-family: DV-TTSurekhEN;">फॉरमोसा 
  </span></b><span   style="font-size: 14pt; font-family: DV-TTSurekhEN;">(ताइवान) १. <b  >द्वीप, 
  </b>स्थिति : २३</span><span padma_font_family_property="&quot;Times New Roman&quot;">°</span><span   style="font-size: 14pt; font-family: DV-TTSurekhEN;"> ३०</span><span padma_font_family_property="&quot;Times New Roman&quot;">¢</span><span   style="font-size: 14pt; font-family: DV-TTSurekhEN;"> उ. अ. तथा १२१</span><span padma_font_family_property="&quot;Times New Roman&quot;">°</span><span   style="font-size: 14pt; font-family: DV-TTSurekhEN;"> ०</span><span padma_font_family_property="&quot;Times New Roman&quot;">¢</span><span   style="font-size: 14pt; font-family: DV-TTSurekhEN;"> पू. दे.। यह पश्चिमी प्रशांत महासागर 
  में पूर्वी एवं दक्षिणी चीन सागर के मध्य, चीने के फूक्येन प्रांत 
  से फॉरमोसा जलडमरूमध्य द्वारा विभक्त, लगभग ९० मील चौड़ा 
  तथा २२५ मील लंबा एक महत्वपूर्ण द्वीप है। स्पेन के नाविकों ने 
  इस द्वीप के सुंदर दृश्यों को देखकर इसका नाम फॉरमोसा 
  रखा, परंतु जापान का आधिपत्य होने पर उन लोगों ने चीनी 
  भाषा में इसका सरकारी नाम 'ताइवान' रखा। यह द्वीप 
  एक बढ़े हुए अंड़े के रूप जैसा है, जो उत्तर -उत्तर-पूर्व से दक्षिण-दक्षिण-पश्चिम 
  की ओर फैला हुआ है। इसका क्षेत्रफल १३,८०८ वर्ग मील तथा जनसंख्या 
  १,१५,११,७२८ (१९६२) है। इस द्वीप के मध्य एवं पूर्व में पर्वतश्रेणियाँ 
  हैं। इन पर्वतों की ढाल धीरे धीरे पश्चिम की ओर कम होती 
  चली गई है। पश्चिमी मैदानी भाग इस द्वीप का आर्थिक केंद्र 
  है। यहाँ की जनसंख्या भी अधिकतर पश्चिमी और उत्तरी मैदानों 
  में बसी है।</span></p>
<p><span   style="font-size: 14pt; font-family: DV-TTSurekhEN;">यह द्वीप कर्क रेखा द्वारा 
  दो भागों में विभक्त हो जाता है और जापान की दो जलधाराओं 
  के बीच में होने से यहाँ की जलवायु उष्ण कटिबंधीय है। मैदानी 
  भागों में २१</span><span padma_font_family_property="&quot;Times New Roman&quot;">°</span><span   style="font-size: 14pt; font-family: DV-TTSurekhEN;"> सें. से कम ताप केवल 
  जनवरी के महीने में रहता है। वर्षा का वार्षिक औसत अत्यधिक 
  है तथा यह साल भर समान रूप से होती है, परंतु दक्षिणी भाग 
  जाड़ों में कुछ सूखा रहता है। विभिन्न प्रकार की धरातलीय अवस्था, 
  गरमी तथा आर्द्रता के कारण यहाँ वनस्पति अधिक उगती है। १,००० 
  फुट से नीचे की भूमि में अधिकतर अन्न तथा घास उत्पन्न होती है, 
  परंतु पहाड़ी भाग अधिकतर घने जंगलों से ढके हुए हैं। वनों 
  से भिन्न भिन्न उत्पादों की प्राप्ति होती है, परंतु सबसे महत्वपूर्ण 
  उत्पाद कपूर है। कृषि की प्रमुख उपजें धान, चाय, गन्ना, शकरकंद, 
  जूट, चीनी घास (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">ramie</span><span   style="font-size: 14pt; font-family: DV-TTSurekhEN;">) एवं हलदी आदि हैं। इसके 
  अलावा कुछ मात्रा में मक्का, तंबाकू, केला, अनन्नस, कपास तथा सोयाबीन 
  भी उगाया जाता है। यहाँ गाय, घोड़े सुअर तथा मुर्गियाँ पाली 
  जाती हैं।</span></p>
<p><span   style="font-size: 14pt; font-family: DV-TTSurekhEN;">आटा पीसने, शक्कर, तंबाकू, 
  तेल, स्पिरिट, लोह कर्म, काच, ईटें तथा साबुन आदि से संबंधित 
  उद्योग एवं ऐल्यूमिनियम, नमक, इस्पात, सीमेंट, कागज, लकड़ी, 
  खाद आदि से संबंधित कार्य होते हैं। खनिजों में सोना, पेट्रोलियम, 
  गैस, अभ्रक चाँदी, ताँबा तथा कोयले का स्थान प्रमुख है। यहाँ 
  से शक्कर तथा धान का निर्यात किया जाता है। रेलों तथा सड़कों 
  की काफी उन्नति हुई है तथा दो वायुसेवाएँ प्राप्त हैं। प्रमुख 
  हवाई अड्डा सुंगशान है। शिक्षा का यहाँ काफी प्रसार है तथा 
  यहाँ के बहुत से विद्यार्थी संयुक्त राज्य, अमरीका, में भी पढ़ते 
  हैं। यहाँ के मुख्य नगर ताइपे (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Taipeh</span><span   style="font-size: 14pt; font-family: DV-TTSurekhEN;">, राजधानी) ताइनान, ताइचुंग एवं कीलुंग 
  यहाँ का मुख्य व्यापारिक केंद्र एवं बंदरगाह भी हैं। फॉरमोसा 
  से लगभग डेढ़ सौ मील दूर लाल चीन की मुख्य भूमि से सटा 
  हुआ क्वीमाय द्वीप भी इसी के अधिकार में है, जो पूर्णत: एक 
  सैनिक द्वीप है तथा इस द्वीप की जनसंख्या ५१,००० है। यह एक उन्नतिशील 
  द्वीप है।</span></p>
<p><span   style="font-size: 14pt; font-family: DV-TTSurekhEN;">२. <b  >राज्य, </b>स्थिति : 
  २६</span><span padma_font_family_property="&quot;Times New Roman&quot;">°</span><span   style="font-size: 14pt; font-family: DV-TTSurekhEN;"> ५</span><span padma_font_family_property="&quot;Times New Roman&quot;">¢</span><span   style="font-size: 14pt; font-family: DV-TTSurekhEN;"> द. अ. तथा ५८</span><span padma_font_family_property="&quot;Times New Roman&quot;">°</span><span   style="font-size: 14pt; font-family: DV-TTSurekhEN;"> १०</span><span padma_font_family_property="&quot;Times New Roman&quot;">¢</span><span   style="font-size: 14pt; font-family: DV-TTSurekhEN;"> प. दे.। अर्जेंटीना के उत्तरी भाग में पैराग्वे 
  राज्य की सीमा पर, मध्य चाको में स्थित एक राज्य है। यहाँ का 
  क्षेत्रफल २८,७७८ वर्ग मील तथा जनसंख्या २,१२,३०० (१९६०) है। यहाँ की 
  जलवायु उपोष्णकटिबंधीय है और वर्षा की अवधि लंबी है (अक्टूबर 
  से जून तक)। गरमी का औसत ताप ३२</span><span padma_font_family_property="&quot;Times New Roman&quot;">°</span> <font    size="4">सें. 
  तथा जाड़ों का औसत ताप १७ सें. रहता है। यहाँ पर खेती तथा 
  पशुपालन धन के मुख्य स्रोत हैं, परंतु ये दोनों सूखा और 
  बाढ़ से बुरी तरह प्रभावित होते रहते हैं। केब्राचो के जंगल 
  कीमती लकड़ी के जंगल हैं। फॉरमोसा नगर इस राज्य की राजधानी 
  है।   (सु.प्र.सिं.)</font></p>
<p><b><span   style="font-size: 14pt; font-family: DV-TTSurekhEN;">ताइवान 
  (चीन गणराज्य)</span></b><span style="font-size: 14pt; font-family: DV-TTSurekhEN;"> </span><span padma_font_family_property="&quot;Times New Roman&quot;">-</span><span   style="font-size: 14pt; font-family: DV-TTSurekhEN;"> पश्चिमी प्रशांत महासागर में २१</span><span padma_font_family_property="&quot;Times New Roman&quot;">°</span><span   style="font-size: 14pt; font-family: DV-TTSurekhEN;"> ४५</span><span padma_font_family_property="&quot;Times New Roman&quot;">¢</span><span   style="font-size: 14pt; font-family: DV-TTSurekhEN;"> २५</span><span padma_font_family_property="&quot;Times New Roman&quot;">¢¢</span><span   style="font-size: 14pt; font-family: DV-TTSurekhEN;"> से २५</span><span padma_font_family_property="&quot;Times New Roman&quot;">°</span><span   style="font-size: 14pt; font-family: DV-TTSurekhEN;"> ३७</span><span padma_font_family_property="&quot;Times New Roman&quot;">¢</span><span   style="font-size: 14pt; font-family: DV-TTSurekhEN;"> ५३</span><span padma_font_family_property="&quot;Times New Roman&quot;">¢¢</span><span   style="font-size: 14pt; font-family: DV-TTSurekhEN;"> अक्षांश और ११९</span><span padma_font_family_property="&quot;Times New Roman&quot;">°</span><span   style="font-size: 14pt; font-family: DV-TTSurekhEN;"> १८</span><span padma_font_family_property="&quot;Times New Roman&quot;">¢</span><span   style="font-size: 14pt; font-family: DV-TTSurekhEN;"> १३</span><span padma_font_family_property="&quot;Times New Roman&quot;">¢¢</span><span   style="font-size: 14pt; font-family: DV-TTSurekhEN;"> से १२२</span><span padma_font_family_property="&quot;Times New Roman&quot;">°</span><span   style="font-size: 14pt; font-family: DV-TTSurekhEN;"> १०</span><span padma_font_family_property="&quot;Times New Roman&quot;">¢</span><span   style="font-size: 14pt; font-family: DV-TTSurekhEN;"> २५</span><span padma_font_family_property="&quot;Times New Roman&quot;">¢¢</span><span   style="font-size: 14pt; font-family: DV-TTSurekhEN;"> देशांतर रेखाओं के मध्य, चीन की 
  मुख्य भूमि से लगभग १,००० मील दूर स्थित एक द्वीप। इसमें पेंगू 
  समूह (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Penghu Islands</span><span   style="font-size: 14pt; font-family: DV-TTSurekhEN;">) के ६४ द्वीप और ताइवान 
  समूह के १३ द्वीप भी सम्मिलित हैं। ताइवान (फारमोसा) का क्षेत्रफल 
  १३,८०८ वर्गमील है। इससे संबद्ध द्वीपों का क्षेत्रफल क्रमश: २८.९ 
  वर्गमील और ४९ वर्गमील (पेंगू समूह) है। राजधानी ताइपी 
  (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Taipei</span><span   style="font-size: 14pt; font-family: DV-TTSurekhEN;">) है।</span></p>
<p><span   style="font-size: 14pt; font-family: DV-TTSurekhEN;">१९६२ में हुई गणना के 
  अनुसार ताइवान की जनसंख्या १,१५,११७२८ है। आबादी का घनत्व 
  ८३५ व्यक्ति प्रति वर्गमील है।</span></p>
<p><span   style="font-size: 14pt; font-family: DV-TTSurekhEN;">यहाँ के निवासी मूलत: 
  चीन के फ्यूकियन (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Fukien</span><span   style="font-size: 14pt; font-family: DV-TTSurekhEN;">) और क्वांगतुंग प्रदेशों 
  से आकर बसे लोगों की संतान हैं। इनमें ताइवानी वे कहे 
  जाते हैं, जो यहाँ द्वितीय विश्वयुद्ध के पूर्व में बसे हुए हैं। 
  ये ताइवानी लोग दक्षिण चीनी भाषाएँ जिनमें अमाय (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Amoy</span><span   style="font-size: 14pt; font-family: DV-TTSurekhEN;">), 
  स्वातोव (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Swatow</span><span   style="font-size: 14pt; font-family: DV-TTSurekhEN;">) और हक्का (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Hakka</span><span   style="font-size: 14pt; font-family: DV-TTSurekhEN;">) 
  सम्मिलित हैं, बोलते हैं। मंदारिन (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Mandarin</span><span   style="font-size: 14pt; font-family: DV-TTSurekhEN;">) 
  राज्यकार्यों की भाषा है। ५० वर्षीय जापानी शासन के प्रभाव में लोगों 
  ने जापानी भी सीखी है। आदिवासी मलय पोलीनेशियाई समूह 
  की बोलियाँ बोलते हैं।</span></p>
<p><b><span   style="font-size: 14pt; font-family: DV-TTSurekhEN;">इतिहास</span></b><span style="font-size: 14pt; font-family: DV-TTSurekhEN;"> </span><span padma_font_family_property="&quot;Times New Roman&quot;">-</span><span   style="font-size: 14pt; font-family: DV-TTSurekhEN;"> चीन के प्राचीन इतिहास में ताइवान 
  का उल्लेख बहुत कम मिलता है। फिर भी प्राप्त प्रमाणों के अनुसार 
  यह ज्ञात होता है कि तांग राजवंश (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Tang Dynasty</span><span   style="font-size: 14pt; font-family: DV-TTSurekhEN;">) 
  (६१८-९०७) के समय में चीनी लोग मुख्य भूमि से निकलकर ताइवान 
  में बसने लगे थे। कुबलई खाँ के शासनकाल (१२६३-९४) में निकट 
  के पेस्काडोर्स (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">pescadores</span><span   style="font-size: 14pt; font-family: DV-TTSurekhEN;">) द्वीपों पर नागरिक प्रशासन 
  की पद्धति आरंभ हो गई थी। ताइवान उस समय तक अवश्य मंगोलों 
  से अछूता रहा।</span></p>
<p><span   style="font-size: 14pt; font-family: DV-TTSurekhEN;">जिस समय चीन में सत्ता 
  मिंग वंश (१३६८-१६४४ ई.) के हाथ में थी, कुछ जापानी जलदस्युओं 
  तथा निर्वासित और शरणार्थी चीनियों ने ताइवान के तटीय 
  प्रदेशों पर, वहाँ के आदिवासियों को हटाकर बलात् अधिकार 
  कर लिया। चीनी दक्षिणी पश्चिमी और जापानी उत्तरी इलाकों में 
  बस गए।</span></p>
<p><span   style="font-size: 14pt; font-family: DV-TTSurekhEN;">१५१७ में ताइवान में पुर्तगाली 
  पहुँचे, और उसका नाम इला फारमोसा (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Ilha 
  Formosa</span><span   style="font-size: 14pt; font-family: DV-TTSurekhEN;">) रक्खा। १६२२ में व्यापांरिक प्रतिस्पर्धा से प्रेरित 
  होकर डचों (हालैंडवासियों) ने पेस्काडोर्स (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Pescadores</span><span   style="font-size: 14pt; font-family: DV-TTSurekhEN;">) पर अधिकार कर लिया। दो वर्ष पश्चात् 
  चीनियों ने डच लोगों से संधि की, जिसके अनुसार डचों ने उन 
  द्वीपों से हटकर अपना व्यापारकेंद्र ताइवान बनाया और ताइवान 
  के दक्षिण पश्चिम भाग में फोर्ट ज़ीलांडिया (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Fort 
  Zeelandia</span><span   style="font-size: 14pt; font-family: DV-TTSurekhEN;">) और फोर्ट प्राविडेंशिया (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Fort 
  Providentia</span><span   style="font-size: 14pt; font-family: DV-TTSurekhEN;">) दो स्थान निर्मित किए। धीरे धीरे राजनीतिक 
  दावँ पेंचों से उन्होंने संपूर्ण द्वीप पर अपना अधिकार कर लिया।</span></p>
<p><span   style="font-size: 14pt; font-family: DV-TTSurekhEN;">१७वीं शताब्दी में चीन में 
  मिंग वंश का पतन हुआ, और मांचू लोगों ने चिंग वंश (१६४४-१९१२ 
  ई.) की स्थापना की। सत्ताच्युत मिंग वंशीय चेंग चेंग कुंग (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Cheng 
  Cheng Kung</span><span   style="font-size: 14pt; font-family: DV-TTSurekhEN;">) ने १६६१-६२ में डचों को हटाकर ताइवान 
  में अपना राज्य स्थापित किया। १६८२ में मांचुओं ने चेंग चेंग कुंग 
  (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Cheng Cheng Kung</span><span   style="font-size: 14pt; font-family: DV-TTSurekhEN;">) के उत्तराधिकारियों से 
  ताइवान भी छीन लया। सन् १८८३ से १८८६ तक ताइवान फ्यूकियन 
  (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Fukien</span><span   style="font-size: 14pt; font-family: DV-TTSurekhEN;">) प्रदेश के प्रशासन में था। १८८६ में उसे एक 
  प्रदेश के रूप में मान्यता मिल गई। प्रशासन की ओर भी चीनी 
  सरकार अधिक ध्यान देने लगी।</span></p>
<p><span   style="font-size: 14pt; font-family: DV-TTSurekhEN;">१८९५ में चीन-जापान-युद्ध 
  के बाद ताइवान पर जापानियों का झंडा गड़ गड़, किंतु द्वीपवासियों 
  ने अपने को जापानियों द्वारा शासित नहीं माना और ताइवान 
  गणराज्य के लिए संघर्ष करते रहे। द्वितीय विश्वयुद्ध के दौरान 
  जापान ने वहाँ अपने प्रसार के लिए उद्योगीकरण की योजनाएँ चलानी 
  आरंभ कीं। इनको युद्ध की विभीषिका ने बहुत कुछ समाप्त कर 
  दिया।</span></p>
<p><span   style="font-size: 14pt; font-family: DV-TTSurekhEN;">काहिरा (१९४६) और पोट्सडम 
  (१९४५) की घोषणाओं के अनुसार सितंबर १९४५ में ताइवान पर 
  चीन का अधिकार फिर से मान लिया गया। लेकिन चीनी अधिकारियों 
  के दुर्व्यवहारों से द्वीपवासियों में व्यापक क्षोभ उत्पन्न हुआ। विद्रोहों 
  का दमन बड़ी नृशंसता से किया गया। जनलाभ के लिए कुछ प्रशासनिक 
  सुधार अवश्य लागू हुए।</span></p>
<p><span   style="font-size: 14pt; font-family: DV-TTSurekhEN;">इधर चीन में साम्यवादी 
  आंदोलन सफल हो रहा था। अंततोगत्वा च्यांग काई शेक (तत्कालीन 
  राष्ट्रपति) को अपनी नेशनलिस्ट सेनाओं के साथ भागकर ताइवान 
  जाना पड़ा। इस प्रकार ८ दिसंबर, १९४९ को चीन की नेशनलिस्ट 
  सरकार का स्थानांतरण हुआ।</span></p>
<p><span   style="font-size: 14pt; font-family: DV-TTSurekhEN;">१९५१ की सैनफ्रांसिस्को 
  संधि के अंतर्गत जापान ने ताइवान से अपने सारे स्वत्वों की 
  समाप्ति की घोषणा कर दी। दूसरे ही वर्ष ताइपी (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Taipei</span><span   style="font-size: 14pt; font-family: DV-TTSurekhEN;">) में चीन-जापान-संधि-वार्ता हुई। किंतु 
  किसी संधि में ताइवान पर चीन के नियंत्रण का स्पष्ट संकेत 
  नहीं किया गया। फलत: अब भी ताइवान के वैधानिक अस्तित्व पर 
  प्राय: आपत्तियाँ होती रहती हैं।</span></p>
<p><b><span   style="font-size: 14pt; font-family: DV-TTSurekhEN;">अर्थनीति 
  </span></b><span padma_font_family_property="&quot;Times New Roman&quot;">-</span><span   style="font-size: 14pt; font-family: DV-TTSurekhEN;"> द्वीप की अर्थव्यवस्था का 
  मुख्य पहलू उद्योगीकरण है। कृषि में भी यंत्रों तथा वैज्ञानिक तरीकों 
  से उत्पादन पर लाभकारी प्रभाव डाला गया है। कपूर, लकड़ी, पेट्रोलियम, 
  अनन्नास और शक्कर मुख्य उद्योग हैं। संपूर्ण भूमि से २०</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">%</span><span   style="font-size: 14pt; font-family: DV-TTSurekhEN;"> जंगल होने के कारण 
  प्राकृतिक वस्तुएँ और साधन यहाँ पर्याप्त मात्रा में उपलब्ध हैं। 
  सीमेंट, खनिज और कागज उद्योग भी द्वीप की व्यापारपद्धति पर प्रभाव 
  डालते हैं।</span></p>
<p><span   style="font-size: 14pt; font-family: DV-TTSurekhEN;">चर्तुवर्षीय योजनाओं 
  द्वारा सभी क्षेत्रों में उन्नति के सफल प्रयास हो रहे हैं। तृतीय 
  योजना (१९६१-६४) में पूँजी विनियोग की दर उद्योगों में ४५.८</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">%</span><span   style="font-size: 14pt; font-family: DV-TTSurekhEN;">, 
  कृषि में १६.६</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">%</span><span   style="font-size: 14pt; font-family: DV-TTSurekhEN;">, और यातायात साधनों 
  में १३.१</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">%</span><span   style="font-size: 14pt; font-family: DV-TTSurekhEN;">, थी। इनमें निर्यात, 
  शक्ति उत्पादक, कृषि सहायक और भारी उद्योगों को प्राथमिकता दी 
  गई थी। देश की आय के स्रोत राष्ट्रीय बचत (३१</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">%</span><span   style="font-size: 14pt; font-family: DV-TTSurekhEN;">) मूल्यापकर्ष नियोजन (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Depreciation 
  Provision</span><span   style="font-size: 14pt; font-family: DV-TTSurekhEN;">) (२९</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">%</span><span   style="font-size: 14pt; font-family: DV-TTSurekhEN;">) विदेशी आर्थिक सहायता 
  और व्यक्तिगत क्षेत्रों के विदेशी व्यापार (२६</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">%</span><span   style="font-size: 14pt; font-family: DV-TTSurekhEN;">) 
  और संयुक्त राज्य अमेरिका के काउंटरपार्ट फंड्स (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Counterpart 
  Funds</span><span   style="font-size: 14pt; font-family: DV-TTSurekhEN;">) (१४</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">%</span><span   style="font-size: 14pt; font-family: DV-TTSurekhEN;">) 
  हैं।</span></p>
</body></html>