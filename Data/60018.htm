<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b> 
<p><font size="5"><b><font    size="4">दशाश्वमेध</font></b></font><font    size="4"> 
  वाराणसी में 
  गंगातटवर्ती 
  सुप्रसिद्ध स्थान 
  है जिसका धार्मिक 
  और ऐतिहासिक 
  महत्व है। काशीखंडानुसार 
  शिवप्रेषित ब्रह्मा 
  ने काशी में आकर 
  यहीं दस अश्वमेघ 
  यज्ञ किए। शिवरहस्यानुसार 
  यहाँ पहले रुद्रसरोवर 
  था परंतु गंगागमन 
  के बाद पूर्व 
  गंगापार, दक्षिण 
  दशहरेश्वर, पश्चिम 
  अगस्त्यकुंड और 
  उत्तर सोमनाथ 
  इसकी चौहद्दी 
  बनी। यहाँ प्रयागेश्वर 
  का मंदिर है। 
  काशीप्रसाद जायसवाल 
  के मत से भारशिवों 
  ने जिस स्थान पर 
  दस अश्वमेघ किए वह 
  यही भूमि है। 
  सन् १९२९ में यहाँ 
  रानी पुटिया 
  के मंदिर के 
  नीचे खोदाई 
  में अनेक यज्ञकुंड 
  निकले थे। त्रितीर्थी 
  में यहाँ स्नान 
  करना अनिवार्य 
  है।	(शिवप्रसाद मिश्र)</font></p>
</body></html>