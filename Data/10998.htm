<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><b><font    size="5">आर्कादियस</font><font > 
  </font></b><font   > (३७८-४०८), रोमन 
  सम्राट् जो ३९५ 
  ई. में रोम की 
  गद्दी पर बैठा। 
  उसी के समय रोमन 
  साम्राज्य के दो 
  भाग कर दिए गए। 
  पश्चिमी साम्राज्य 
  (गॉल और इटली) 
  उसके भाई होनोरियस 
  को मिला और 
  पूर्वी साम्राज्य, 
  जिसकी राजधानी 
  विजांतियम बनी, 
  स्वयं उसे मिला। 
  दोनों भाइयों 
  के बीच काफी 
  दुर्भाव रहा 
  और उसका लाभ 
  गोथों ने खूब 
  उठाया। उनके सरदार 
  अलारिक ने ग्रीस 
  को रौंद डाला। 
  प्रसिद्ध पादड़ी जान 
  क्रिसोस्तम, जिसने 
  भारत के संबंध 
  में भी लिखा है, 
  तब पूर्वी साम्राज्य 
  की राजधानी 
  कों सतांतिनोपुल 
  में ही था जहाँ 
  से उसे सम्राज्ञी 
  के विरोध के 
  कारण चला जाना 
  पड़ा। 	(ओं.ना.उ.)</font></p>
<b></b>
<p><font  size="5"><b></b></font></p>
</body></html>