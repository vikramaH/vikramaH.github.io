<html><head>

<meta http-equiv="Content-Type" content="text/html; charset=utf-8">
<title></title>
<style></style>
</head><body style="" bgcolor="#ffffff" lang="EN-US" link="blue" vlink="purple">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">ब्रायोफाइटा </span></b><span   style="font-size: 14pt; font-family: DV-TTSurekhEN;">(</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Bryophyta</span><span   style="font-size: 14pt; font-family: DV-TTSurekhEN;">) 
    वनस्पति जगत् का एक बड़ा वर्ग है। यह संसार के हर भूभाग 
    में पाया जाता है, परंतु यह मनुष्य के लिए किसी विशेष उपयोग 
    का नहीं है। वैज्ञानिक प्राय: इस एक मत के ही है कि वह वर्ग 
    हरे शैवाल से उत्पन्न हुआ होगा। इस मत की पूरी तरह पुष्टि 
    किसी फॉसिल से नहीं हो सकी है। पौधों के वर्गीकरण में ब्रायोफाइटा 
    का स्थान शैवाल (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Algae</span><span   style="font-size: 14pt; font-family: DV-TTSurekhEN;">) 
    और टेरिडोफाइटा (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Pteridophyta</span><span   style="font-size: 14pt; font-family: DV-TTSurekhEN;">) के बीच में आता 
    है। इस वर्ग में लगभग ९०० वंश और २३,००० जातियाँ हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">ब्रायोफाइटा 
    को आरंभ में दो भागों में बाँटा जाता था : (१) हिपैटिसी (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Hepaticae</span><span   style="font-size: 14pt; font-family: DV-TTSurekhEN;">) 
    और (२) मसाइ (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Musci</span><span   style="font-size: 14pt; font-family: DV-TTSurekhEN;">); परंतु बीसवीं शताब्दी 
    के शुरू से ही ऐंथोसिरोटेलीज़ (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Anthocerotales</span><span   style="font-size: 14pt; font-family: DV-TTSurekhEN;">) 
    को हिपैटिसी से अलग एक स्वतंत्र उपवर्ग ऐंथोसिरोटी (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Anthocerotae</span><span   style="font-size: 14pt; font-family: DV-TTSurekhEN;">) 
    में रखा जाने लगा है। अधिकांश वैज्ञानिक ब्रायोफाइटा को 
    तीन उपवर्गो में बांटतें हैं। ये हैं : (क) हिपैटिसी या हिपैटिकॉप्सिडा 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Hepaticopsida</span><span   style="font-size: 14pt; font-family: DV-TTSurekhEN;">), (ख) ऐंथोसिरोटी, या ऐंथोसिरोटॉप्सिडा 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Anthocerotopsida</span><span   style="font-size: 14pt; font-family: DV-TTSurekhEN;">) और (ग) मसाइ 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Musci</span><span   style="font-size: 14pt; font-family: DV-TTSurekhEN;">) या ब्रायॉप्सिडा (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Bryopsida</span><span   style="font-size: 14pt; font-family: DV-TTSurekhEN;">)।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">(क) हिपैटिकॉप्सिडा</span></b><span style="font-size: 14pt; font-family: DV-TTSurekhEN;"> 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> इसमें लगभग 
    २२५ वंश और ८,५०० जातियाँ पाई जाती हैं। इस उपवर्ग में 
    युग्मकोद्भिद (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Gametophyte</span><span   style="font-size: 14pt; font-family: DV-TTSurekhEN;">) चपटा और पृष्ठाधारी 
    रूप से विभेदित (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">dorsiventrally differentiated</span><span   style="font-size: 14pt; font-family: DV-TTSurekhEN;">) होता है या फिर तने और पत्तियों जैसे 
    आकार धारण करता है। पौधे के चाप काटने से अंदर के ऊतक 
    या तो एक ही प्रकार के होते हैं, या फिर ऊपर और नीचे 
    के ऊतक भिन्न रूप के होते हैं और भिन्न कार्य करते हैं। 
    चपटे हिपैटिसी में नीचे के भाग से, जो मिट्टी या चट्टान 
    से लगा होता है, पतले बाल जैसे मूलाभास या राइजॉयड 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">rhizoid</span><span   style="font-size: 14pt; font-family: DV-TTSurekhEN;">) निकलते हैं, जो जल 
    और लवण सोखते हैं। इनके अतिरिक्त बैंगनी रंग के शल्कपत्र 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">scales</span><span   style="font-size: 14pt; font-family: DV-TTSurekhEN;">) निकलते हैं, जो पौधे 
    को मिट्टी से जकड़कर रखते हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">इस 
    उपवर्ग को सामान्यत: चार गण (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">orders</span><span   style="font-size: 14pt; font-family: DV-TTSurekhEN;">) 
    में विभाजित किया जाता है। ये हैं : (१) स्फीरोकारपेलीज (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Sphaerocarpales</span><span   style="font-size: 14pt; font-family: DV-TTSurekhEN;">), 
    (२) माकैंन्शिएलीज़ (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Marchantiales</span><span   style="font-size: 14pt; font-family: DV-TTSurekhEN;">), (३) जंगरमैनिएलीज़ 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Jungermanniales</span><span   style="font-size: 14pt; font-family: DV-TTSurekhEN;">) और (४) कैलोब्रियेलीज़ 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Calobryales</span><span   style="font-size: 14pt; font-family: DV-TTSurekhEN;">)।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">(१) 
    स्फ़ीरोकॉर्पेलीज़ गण में दो कुल हैं : (अ) स्फ़ीरोकॉर्पेसीई 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Sphaerocarpaceae</span><span   style="font-size: 14pt; font-family: DV-TTSurekhEN;">), 
    जिसमें दो प्रजातियाँ स्फीरोकार्पस (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Sphaerocarpus</span><span   style="font-size: 14pt; font-family: DV-TTSurekhEN;">), 
    और जीओथैलस (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Geothallus</span><span   style="font-size: 14pt; font-family: DV-TTSurekhEN;">) हैं। ये द्विपार्श्व सममित 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">bilaterally symmetrical</span><span   style="font-size: 14pt; font-family: DV-TTSurekhEN;">) होते हैं और 
    एक ही प्रकार के होते हैं। (ब) रियलेसी (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Riellaceae</span><span   style="font-size: 14pt; font-family: DV-TTSurekhEN;">) 
    कुल में केवल एक ही वंश रियला (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Riella</span><span   style="font-size: 14pt; font-family: DV-TTSurekhEN;">) 
    है, जिसकी २७ जातियाँ विश्व में पाई जाती हैं। भारत में केवल 
    दो जातियाँ हैं : रि. इंडिका (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">R. indica</span><span   style="font-size: 14pt; font-family: DV-TTSurekhEN;">) 
    जो लाहौर के निकट पहले पाई गई थी और रि. विश्वनाथी 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">R. vishwanathii</span><span   style="font-size: 14pt; font-family: DV-TTSurekhEN;">), जो चकिया के पास लतीफशाह झील 
    (जिला वाराणसी) में ही केवल पाई जाती है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">(२) 
    मार्कैंल्शिएलीज़ </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    यह एक मुख्य गण है, जिसमें चपटे पौधे पृथ्वी पर उगते हैं 
    और ऊपर के ऊतक हरे होते हैं। इनमें हवा रहने की 
    जगह रहती है और ये मुख्यत: भोजन बनाते हैं तथा नीचे 
    के ऊतक तैयार भोजन संचय करते हैं। इस गण में करीब 
    ३० या ३२ वंश तथा लगभग ४०० जातियाँ पाई जाति हैं, जिन्हें 
    पाँच कुल में रखा जाता हैं। ये कुल हैं : (१) रक्सिऐसीई (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Ricciaceae</span><span   style="font-size: 14pt; font-family: DV-TTSurekhEN;">), 
    (२) कॉरसिनिएसीई (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Corsiniaceae</span><span   style="font-size: 14pt; font-family: DV-TTSurekhEN;">), (३)</span></p>
  <h1><img src="80579_files/80579-1.jpg" height="314" width="300"></h1>
  <h1  >श्</h1>
  <p class="MsoNormal"><span   style="font-size: 14pt; font-family: DV-TTSurekhEN;">टार 
    जिओनिएसीई (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Targioniaceae</span><span   style="font-size: 14pt; font-family: DV-TTSurekhEN;">), (४) मॉनोक्लािएसीई 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Monocleaceae</span><span   style="font-size: 14pt; font-family: DV-TTSurekhEN;">) और (५) मार्केन्शिएसीई 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Marchantiacae</span><span   style="font-size: 14pt; font-family: DV-TTSurekhEN;">)। मुख्य वंश रिक्सिया 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Riccia</span><span   style="font-size: 14pt; font-family: DV-TTSurekhEN;">) और मार्केन्शिया (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Marchantia</span><span   style="font-size: 14pt; font-family: DV-TTSurekhEN;">), 
    टारजिओनिया (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Targionia</span><span   style="font-size: 14pt; font-family: DV-TTSurekhEN;">), आदि हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">रिक्सिया 
    की करीब १३० जातियाँ नम भूमि, पेड़ के तने, चट्टानों, इत्यादि 
    पर उगती हैं। इसकी एक जाति रि. फलूइटैंस (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">R. 
    fluitans</span><span   style="font-size: 14pt; font-family: DV-TTSurekhEN;">) तो जल में रहती है। भारत में रिक्सिया 
    की कई जातियाँ पाई जाती हैं, जिनमें से रि. हिमालयेन्सिस 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">R. himalayensis</span><span   style="font-size: 14pt; font-family: DV-TTSurekhEN;">) ९,००० फुट और रि. रोबस्टा (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">R. 
    robusta</span><span   style="font-size: 14pt; font-family: DV-TTSurekhEN;">) तो १३,००० फुट की ऊँचाई तक पाई 
    जाती हैं। इनमें अन्य जातियों या वंशों की भाँति लैंगिक तथा 
    अलैंगिक प्रजनन होते हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">मार्केन्शिया 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Marchantia</span><span   style="font-size: 14pt; font-family: DV-TTSurekhEN;">) की बहुत सी जातियाँ भारत के पहाड़ों 
    पर, मुख्यत: हिमालय पर्वत पर, पाई जाती हैं। दो जातियों 
    का तो नाम ही मार्केन्शिया नेपालेनासिस और मा.</span></p>
  <p class="MsoNormal" align="center"><img src="80579_files/80579-2.jpg" height="487" width="409"></p>
  <h3 style="text-align: left;"   align="center">श्</h3>
  <p class="MsoNormal"><span   style="font-size: 14pt; font-family: DV-TTSurekhEN;">सिमलाना 
    है। मार्केंन्शिया में एक प्रकार की प्याली जैसा जेमा कप (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Gemma 
    Cup</span><span   style="font-size: 14pt; font-family: DV-TTSurekhEN;">) होता है, जिसमें कई छोटे छोटे जेमा निकलते 
    हैं। ये प्रजनन के कार्य के लिए विशेष प्रकार के साधन हैं।</span></p>
  <p class="MsoNormal" style="text-align: center;" align="center"><img src="80579_files/80579-3.jpg" height="329" width="275"></p>
  <p class="MsoNormal"><span   style="font-size: 14pt; font-family: DV-TTSurekhEN;">(३) 
    जंगरमैगिएलीज़ (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Gungermanniales</span><span   style="font-size: 14pt; font-family: DV-TTSurekhEN;">) लगभग १९० वंश 
    और ८,००० जातियोंवाला एक गण है। ये पौधे अधिकांश गरम तथा 
    अधिक वर्षावाले भूभाग में पाए जाते हैं और अधिकांश तने एवं 
    पत्तियों से युक्त होते हैं। जंगरमैनिएलीज़ को दो उपगणों 
    में बाँटा गया है : (अ) मेट्सजीरिनीई (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Metzgerineae</span><span   style="font-size: 14pt; font-family: DV-TTSurekhEN;">) 
    या ऐनेएक्रोगाइनस जंगरमैनिएलीज़ (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Anaehrogynous jungermanniales</span><span   style="font-size: 14pt; font-family: DV-TTSurekhEN;">) और (ब) जंगरमैनिनीई (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Gungermannineae</span><span   style="font-size: 14pt; font-family: DV-TTSurekhEN;">)</span></p>
  <p class="MsoNormal"><span   style="font-size: 14pt; font-family: DV-TTSurekhEN;">या एक्रोगाइनस जंगरमैनिएलीज (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Achrogynous 
    Jngermanniales</span><span   style="font-size: 14pt; font-family: DV-TTSurekhEN;">):</span></p>
  <p class="MsoNormal"><span   style="font-size: 14pt; font-family: DV-TTSurekhEN;">(अ) मेट्सजीरिनीई में लगभग २० वंश 
    और जातियाँ हैं जिन्हें पाँच या छह कुलों में रखा जाता है। 
    प्रमुख पौधे पेलिया (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Pellia</span><span   style="font-size: 14pt; font-family: DV-TTSurekhEN;">), 
    रिकार्डिया की लगभग एक दर्जन जातियाँ भारत में पाई जाती 
    हैं। इन जातियों के आकार और कभी कभी रंग भी बहुत भिन्न 
    होते हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">(ब) जंगरमैनीनीई के हर पौधे 
    पत्तीयुक्त होते हैं और इसके लगभग १८० वंश और ७,५०० जातियाँ 
    पाई जाती हैं। इनमें कुछ प्रमुख पौधों के नाम इस प्रकार 
    हैं: पोरेला या मैडोथीका (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Porella or Madotheca</span><span   style="font-size: 14pt; font-family: DV-TTSurekhEN;">), 
    फ्रुलानिया (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Frullania</span><span   style="font-size: 14pt; font-family: DV-TTSurekhEN;">), शिफनेरिया (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Schiffneria</span><span   style="font-size: 14pt; font-family: DV-TTSurekhEN;">), 
    सेफालोजिएला (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Cephaloziella</span><span   style="font-size: 14pt; font-family: DV-TTSurekhEN;">), इत्यादि। पोरेला 
    की लगभग १८० जातियाँ हैं। इनमें २१ हिमालय पर्वत पर उगती 
    हैं। कुछ और दक्षिण भारत में भी पाई जाती हैं</span></p>
  <p class="MsoNormal"><span   style="font-size: 14pt; font-family: DV-TTSurekhEN;">(ख) ऐंथेसिरोटॉप्सिडा </span><span style="font-size: 14pt; font-family: Symbol;"><span padma_font_family_property="Symbol" style="">¾</span></span><span   style="font-size: 14pt; font-family: DV-TTSurekhEN;"> इसमें पौधे 
    बहुत ही साधारण और पृष्ठाधरी रूप से विभेदित (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">dorsiventrally 
    differentiated</span><span   style="font-size: 14pt; font-family: DV-TTSurekhEN;">) होते हैं, पर मध्यशिरा </span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">(mid 
    rib</span><span   style="font-size: 14pt; font-family: DV-TTSurekhEN;">) नहीं होती। इस उपवर्ग में एक ही गण ऐंथेसिरोटेलीज 
    है, जिसमें पाँच या छह वंश और लगभग ३०० जातियाँ हैं। इनमें 
    ऐंथोसिरोस (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Anthoceros</span><span   style="font-size: 14pt; font-family: DV-TTSurekhEN;">) 
    और नोटोथिलस (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Notothylas</span><span   style="font-size: 14pt; font-family: DV-TTSurekhEN;">) प्रमुख वंश हैं। ये 
    पौधे संसार के कई भागों में पाए जाते हैं। भारत में यह 
    हिमालय की तराई तथा पर्वत पर और कुछ जातियाँ नीचे 
    मैदान में भी पाई जाती हैं।</span></p>
  <p class="MsoNormal" align="center"><img src="80579_files/80579-4.jpg" height="475" width="217"><img src="80579_files/80579-5.jpg" height="401" width="266"></p>
  <p style="text-align: left;"   class="MsoBodyTextIndent">(ग) ब्रायॉप्सिडा या मसाइ <span style="font-family: Symbol;"><span padma_font_family_property="Symbol" style="">¾</span></span> 
    यह एक बृहत् उपवर्ग है, जिसमें लगभग ६६० वंश और १४,५०० जातियाँ 
    हैं। इन्हें कभी कभी केवल मॉस या हरिता भी कहते हैं। ये 
    मिट्टी, पत्थर या चट्टान, जल, सूखती लकड़ी या पेड़ की डालियों 
    पर और मकान तथा दीवार पर उगते हैं। मॉस की अनेक जातियों 
    को निम्नलिखित तीन भागों में बाँटा जाता है :</p>
  <p class="MsoNormal"><span   style="font-size: 14pt; font-family: DV-TTSurekhEN;">(१) ऐंस्फैग्नोब्रिया (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Sphagnobrya</span><span   style="font-size: 14pt; font-family: DV-TTSurekhEN;">), 
    या स्फैग्नेलीज़ (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Sphagnales</span><span   style="font-size: 14pt; font-family: DV-TTSurekhEN;">); (२) ऐंड्रियोब्रिया (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Andreaeobrya</span><span   style="font-size: 14pt; font-family: DV-TTSurekhEN;">), 
    या ऐंड्रिएलीज़ (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Andreaeales</span><span   style="font-size: 14pt; font-family: DV-TTSurekhEN;">), और (३) यूब्रिया (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Eubrya</span><span   style="font-size: 14pt; font-family: DV-TTSurekhEN;">), 
    या यूब्रिएलीज़ (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Eubryales</span><span   style="font-size: 14pt; font-family: DV-TTSurekhEN;">), या केवल ब्राइएलीज़ 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Bryales</span><span   style="font-size: 14pt; font-family: DV-TTSurekhEN;">).</span></p>
  <p class="MsoNormal"><span   style="font-size: 14pt; font-family: DV-TTSurekhEN;">(१) स्फैग्नोब्रिया में एक ही वंश स्फैग्नम 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Sphagnum</span><span   style="font-size: 14pt; font-family: DV-TTSurekhEN;">) है, जिसकी कुल ३३५ 
    जातियाँ पाई जाती हैं। यह अधिकांश दलदली या छिछले तालाबों 
    में काफी घने रूप से उगता है। इसके मरने पर एक प्रकार का 
    खास दलदल बनता है, जिसे पीट (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">peat</span><span   style="font-size: 14pt; font-family: DV-TTSurekhEN;">) 
    कहते हैं। इसका आकार पतली रस्सी की तरह तथा रंग हरा 
    होता है। इसमें से बहुत सी शाखाएँ निकलती हैं और तने 
    पतली, छोटी पत्तियों से युक्त होती हैं। </span></p>
  <p class="MsoNormal"><span   style="font-size: 14pt; font-family: DV-TTSurekhEN;">(२) ऐंड्रियोब्रिया में केवल दो वंश 
    ऐंड्रीया (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Andrea</span><span   style="font-size: 14pt; font-family: DV-TTSurekhEN;">) और न्यूरोलोमा (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Neuroloma</span><span   style="font-size: 14pt; font-family: DV-TTSurekhEN;">) 
    हैं। ऐंड्रीया काफी विस्तृत वंश है और इसकी कुल १५० जातियाँ 
    हैं। न्यूरोलीमा की सिर्फ एक ही जाति है।</span></p>
  <p class="MsoNormal" align="center"><img src="80579_files/80579-6.jpg" height="551" width="258"><img src="80579_files/80579-7.jpg" height="382" width="264"></p>
  <p class="MsoNormal"><span   style="font-size: 14pt; font-family: DV-TTSurekhEN;">(३) यूब्रिया में लगभग ६५० वंश तथा १४,००० 
    जातियाँ हैं, जिन्हें लगभग १५ गणों में रखा जाता है। इस वर्ग 
    के पौधे पृथ्वी के हर भाग में उत्तर से लेकर भूमध्यरेखीय 
    वनों तक में, तालाब, झरने, दलदली मिट्टी, चट्टान, पेड़ 
    के तने या शाखा पर, दीवार या मकान की छत पर, या अन्य नम 
    स्थानों पर उगते हैं। कुछ जातियाँ तो सूखे या कम प्रकाशित 
    स्थानों पर भी उगती हैं। इनमें युग्मकोद्भिद दो प्रकार के 
    होते हैं : एक तो प्रोटोनिमा (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Protonema</span><span   style="font-size: 14pt; font-family: DV-TTSurekhEN;">), जो पतला होता है 
    जैसा पृथ्वी में रहता है और कुछ शाखाओं में विभाजित होता 
    रहता है और दूसरा वह जिसकी प्रजनन शाखाएँ इन प्रोटोनिमा 
    से निकल कर ऊपर हवा में आ जाती हैं और हरी पत्तियों से 
    युक्त होती हैं। ये भोजन का निर्माण करती हैं और शाखाओं 
    के ऊपर लैंगिक प्रजनन हेतु नर प्रजननांग, अथवा मादा प्रजननांग, 
    के गुच्छे बनाती हैं। इनमें या तो पुंधानी (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Antheridia</span><span   style="font-size: 14pt; font-family: DV-TTSurekhEN;">), 
    या योनिका (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Archegonia</span><span   style="font-size: 14pt; font-family: DV-TTSurekhEN;">) बनती हैं। यूब्रिया 
    को लगभग १५ गणों और ८० कुलों में विभाजित किया गया है। 
    इसमें फ्यूनेरिया (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Funaria</span><span   style="font-size: 14pt; font-family: DV-TTSurekhEN;">), बारबुला (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Barbula</span><span   style="font-size: 14pt; font-family: DV-TTSurekhEN;">), 
    नीयम (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Mnium</span><span   style="font-size: 14pt; font-family: DV-TTSurekhEN;">), पॉलीट्राइकम (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Polytrichum</span><span   style="font-size: 14pt; font-family: DV-TTSurekhEN;">), 
    डाइक्रेनेला (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Dicranella</span><span   style="font-size: 14pt; font-family: DV-TTSurekhEN;">), बक्सबॉमिया (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Buxbaumia</span><span   style="font-size: 14pt; font-family: DV-TTSurekhEN;">), 
    स्प्लैकनम (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Splachnum</span><span   style="font-size: 14pt; font-family: DV-TTSurekhEN;">), इत्यादि मुख्य वंश 
    हैं। </span></p>
  <p class="MsoNormal"><span   style="font-size: 14pt; font-family: DV-TTSurekhEN;">मूलांग, 
    जो पतले धागे जैसा होता है, जल तथा लवण मिट्टी से लेता 
    है तथा जड़ के सभी कार्य करता है। पत्तियों द्वारा भोजन का 
    निर्माण इन पदार्थों तथा कार्बन डाइऑक्साइड की मदद 
    से पत्तियों में होता है। गर्भाधान के पश्चात् युग्मनज (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">zygote</span><span   style="font-size: 14pt; font-family: DV-TTSurekhEN;">) 
    बढ़ता है और एक प्रकार के नए पीढ़ी के बीजाणु उद्भिद, (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Sporophyte</span><span   style="font-size: 14pt; font-family: DV-TTSurekhEN;">) 
    को जन्म देता है। यह अपने सभी भोजन इत्यादि के लिए युग्मकोद्भिद 
    पर ही निर्भर रहता है। बीजाणु उद्भिद के ऊपरी भाग को 
    संपुटिक (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Capsule</span><span   style="font-size: 14pt; font-family: DV-TTSurekhEN;">) 
    कहते हैं। इसमें असंख्य बीजाणु (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">spores</span><span   style="font-size: 14pt; font-family: DV-TTSurekhEN;">) 
    बनते हैं, जो झड़ जाने पर मिट्टी में गिर जाते हैं और एक 
    सिरे से फिर प्रोटोनिया और नए पौधे को जन्म देते हैं।<span   style="">  
 
    </span>(रा.श्या.अं.)</span></p>
  <p padma_font_family_property="&quot;Times New Roman&quot;" class="MsoNormal"> </p>
  </div>
</body></html>