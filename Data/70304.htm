<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >पील, चार्ल्स 
  विल्सन </b>(१७४१-१८२७) अमरीकी 
  आकृति चित्रकार। 
  खासकर जार्ज 
  वाशिंगटन और 
  तत्कालीन नेताओं 
  और राज्याधिकारियों 
  के 'पोट्रेंट' चित्रों 
  (रूपचित्रों) का 
  निर्माता। कुछ 
  अर्से बाद वह फिलडेल्फिया 
  जा बसा जहाँ 
  उसने एक सैन्यदल 
  का नेतृत्व किया। 
  उसने जर्मन युद्ध 
  में भी भाग लिया 
  था। दासप्रथा को 
  समाप्त करने के 
  लिए उसने घोर 
  प्रयास किया और 
  मेरीलैंड से अपने 
  लिए जो गुलाम 
  लाया था उसे मुक्त 
  करके इस दिशा 
  में एक क्रांतिकारी 
  कदम उठाया। अलस्टर 
  और काउंटीज़, 
  न्यूयार्क में उसने 
  अपने खर्च से मानव-ढाँचों 
  की खुदाई का 
  काम किया और 
  फिलडेल्फिया में 
  पील म्यूज़ियम 
  तथा पेनीसिल्वानिया 
  में फाइन आर्ट्स 
  एकेडेमी की स्थापना 
  की। ८१ वर्ष की उम्र 
  में उसने रोगियों 
  की सेवा करते 
  हुए ईसा का एक विशाल 
  'कैन्वस' चित्र बनाया 
  और ८३ वर्ष की 
  उम्र में उसने अपने 
  एक आदमकद पोट्रेंट 
  (रूपचित्र) का निर्माण 
  किया। माउंट बरनोन 
  में उसके द्वारा 
  निर्मित जार्ज 
  वाशिंगटन का 
  विशाल 'कैन्वस' 
  चित्र आज भी ली 
  यूनिवर्सिटी 
  में सुरक्षित है।</font></p>
<p><font    size="4">(शचीरानी 
  गुर्टू)</font></p>
</body></html>