<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><b><font    size="5">आर्टेल्ट</font><font > 
  </font></b><font   > प्रोफेसर 
  वाल्टर आर्टेल्ट, 
  जर्मन डाक्टर, का 
  जन्म सन् १८९८ ई. में 
  जर्मनी के डार्मस्टेड 
  नामक नगर में 
  हुआ। प्रारंभिक 
  शिक्षा पाने के 
  बाद ये बर्लिन 
  इंस्टिटयूट के 
  हिस्ट्री ऑव मेडिसिन 
  के अध्यक्ष प्रोफेसर 
  डिपेगन से सहायक 
  के रूप में कार्य 
  करते रहे। इनकी 
  रूचि दंत-चिकित्सा--विज्ञान 
  में थी, किंतु प्रोफेसर 
  डिपेगन के इतिहास 
  संबंधी भाषणों 
  को सुनकर इनका 
  झुकाव इस ओर 
  हो गया और 
  उनके साथ काम 
  करके इन्होंने 
  डाक्टर की उपाधि 
  प्राप्त की। इसके 
  बाद बर्लिन विश्वविद्यालय 
  में इन्हें अपने प्रबंध 
  (थीसिस) पर 'मेडिकल 
  डाक्टर' की उपाधि 
  प्राप्त हुई। प्रथम 
  तथा द्वितीय महायुद्ध 
  में इन्होंने सेना 
  में रहकर घायल 
  सैनिकों की 
  सेवा की। तदुपरांत 
  फ्रैंकफर्ट-ऑ-मेन 
  के विश्वविद्यालय 
  में ''चिकित्साशास्त्र 
  के इतिहास'' के 
  अध्यक्ष नियुक्त हुए।</font></p>
<font > 
<p  >सन् १९४५ ई. से 
  सन् १९४८ ई. के बीच 
  प्रोफेसर आर्टेल्ट 
  के इंस्टिटयूट 
  से चिकित्साशास्त्र 
  तथा चिकित्साशास्त्र 
  के इतिहास से 
  संबंधित प्रकाशित 
  पुस्तकों , ग्रंथों 
  तथा लेखों के 
  सूचीपत्र तथा 
  कई अनुसूचियां 
  प्रकाशित हुई 
  हैं। इस प्रकार चिकित्साशास्त्र 
  के इतिहास के 
  क्षेत्र में प्रोफेसर 
  वाल्टर आर्टेल्ट 
  लब्धप्रतिष्ठ तथा 
  माने हुए विद्धान् 
  हैं। ये चिकित्साविज्ञान 
  की जर्मन इतिहास 
  परिषद् और 
  प्राकृतिक विज्ञान 
  तथा टेकनीक 
  नामक संस्था के 
  भी अध्यक्ष हैं।	(शि.क.ख.)</p>
</font><b></b>
<p><font  size="5"><b></b></font></p>
</body></html>