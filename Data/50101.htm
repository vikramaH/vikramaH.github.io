<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="5"><b  >जोन ऑव आर्क </b></font><font    size="4">(१४१२-१४३१) <b  >फ्रांस की देशभक्त तथा फ्रांस और इंग्लैंड के बीच हुए विख्यात शतवर्षीय युद्ध के अंतिम, चरण की सेनानी,</b> जोन ऑव आर्क फ्रेंच साम्राज्य के अतीव सीमांत प्रदेश लॉरेन (</font><font padma_font_family_property="Times New Roman, Times, serif" face="Times New Roman, Times, serif" size="4">Lorraine</font><font    size="4">) के डामरेमी (</font><font padma_font_family_property="Times New Roman, Times, serif" face="Times New Roman, Times, serif" size="4">Domremy</font><font    size="4">) नगर में १४१२ ई</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4">
 में उत्पन्न हुई थी। जोन पवित्र, सुंदर और सुगठित महिला थी। वह विदुषी 
नहीं थी किंतु धर्मशास्त्र के मौलिक सिद्धांतों को उसने पढ़ा था। तेरह वर्ष 
की अवस्था से ही उसे ईश्वर की ध्वनि सुनाई देती थी और आगे चलकर उसने 
अविवाहित पवित्र जीवनयापन का संकल्प लिया। फ्रांस को ब्रिटेन की दासता से 
मुक्त कर, चार्ल्स का फ्रांस का राजमुकुट पहिनाने का आदेश उसे अपनी 
अंतर्ध्वनि से मिला। आरलियंस के घेरे (अक्टूबर, १४२८) के समाचार ने उसे 
उत्तेजित किया कि वह उस नगर की रक्षा के हेतु प्रस्थान कर मुक्तिसेना में 
संमिलित हो। </font></p><p>
<font    size="4">अंग्रेज वापस जाने के लिये विवश कर दिए गए और आरलियंस की रक्षा हुई। फिर उसने रेमो (</font><font padma_font_family_property="Times New Roman, Times, serif" face="Times New Roman, Times, serif" size="4">Rheims</font><font    size="4">) की ओर  प्रस्थान करने को समझाया, जहाँ १७ जुलाई, १४२९ ई</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> को चार्ल्स सप्तम का राजतिलक हुआ। </font></p><p>
<font    size="4">जोन १४३० ई</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> में पेरिस की मुक्ति के लिये कूच किया किंतु असफल रही। फिर वह कंपीगन (</font><font padma_font_family_property="Times New Roman, Times, serif" face="Times New Roman, Times, serif" size="4">Compiegne</font><font    size="4">)
 नगर की ओर बढ़ी, जिसे बरगंडियन तथा उनके साथी अंग्रेजों ने घेर रखा था और 
उसने नगर में प्रवेश किया। कुछ सफलता मिलने के उपरांत वह बंदी बना ली गई और
 २४ मई, १४३० ई</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4">
 को बरगंडी सेनानी के सम्मुख लाई गई, जिसने १०,००० स्वर्णिम क्रॉउन में उसे
 अंग्रेजों के हाथ बेच दिया। अंग्रेज और बरगंडियन दोनों ने उसे असंदिग्ध 
रूप से चुड़ैल घोषित किया, किंतु उसके अनुयायी उसे संत स्वीकार कर चुके थे। 
राजा पर उसके बढ़ते प्रभाव से दरबारी ईर्षालु हो गए थे तथा पेरिस की असफलता 
ने उसे अप्रिय कर दिया था। जोन को रुयन में कैद कर दिया गया और उसपर ९ 
जनवरी, १४३१ ई</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> को धर्मअतिक्रमण तथा पिशाचवृत्ति का आरोप लगाया गया। फ्रेंच बिशप द्वारा आयोजित न्यायालय ने उसे अपराधी घोषित किया। ३० मई, १४३१ ई</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4">
 को उसे रुयन के बाजार में अग्निदंड दिया गया। शहीद होने के पूर्व, वह अपने
 द्वैध उद्देश्य, क्रमश: फ्रांस के त्राण तथा चार्ल्स सप्तम के राज्याभिषेक
 में सफल हो चुकी थी। फ्रांस को उसने नैतिक एकता प्रदान की। किंतु चार्ल्स 
ने, जो अपने सारे उत्कर्ष के लिये उसका पूर्णतया ऋणी था, उसकी विपत्ति में 
उँगली तक न उठाई। १४५६ ई</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4">
 में राज्याभिषेक को पूर्णतया औचित्य प्रदान करने के लिये, १४३१ के अभियोग 
को अनुचित बताकर उस निर्णय का प्रतिकार किया गया। १८६९ में जोन को ईसाई संत
 घोषित करने का आंदोलन उठाया गया। १९०३ ई</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> में उसे पावन घोषित किया गया और अंतत: ९ मई, १९२० ई</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> को उसे संत की मान्यता प्रदान की गई। </font></p><p>
<font    size="4">सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> ग्रं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4">--केंब्रिज मेडिकल हिस्ट्री, खंड ८; ए</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> लैंग : दी मेड ऑव फ्रांस (१९०८); ए</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> बी</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> पेन : जोन ऑव आर्क (१९२९); डब्लू</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> पी</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> बैरेट : दी ट्रायल ऑव जोन आर्क (१९३१)। </font></p>
<p align="RIGHT"><font padma_font_family_property="Times New Roman, Times, serif" face="Times New Roman, Times, serif" size="4">[</font><font style="text-align: left;"    size="4">गिरजाशंकर 
  मिश्र<font padma_font_family_property="Times New Roman, Times, serif" face="Times New Roman, Times, serif">]</font></font></p>
<font size="2"></font></body></html>