<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >एलिस </b>प्राचीन 
  काल में ग्रीस के 
  एलिस जिले का 
  प्रधान नगर था। 
  यह पेन्यूस नदी 
  के दक्षिण में कलसकोपी 
  की पहाड़ी पर 
  बसा हुआ है। इसे 
  आक्ज़ीलस ने बसाया 
  था जो ऐतोलियन 
  प्रवासियों का 
  नेता था।उसकी 
  एक बहुत बड़ी मूर्ति 
  नगर के बीच बाजार 
  में थी। इस नगर 
  में ओलिंपिक देवता 
  ज़्यूस के उपवन और 
  मंदिर थे। पास 
  ही विस्तृत मैदान 
  में ओलिंपिक खेलकूद 
  प्रतियोगिताएँ 
  होती थीं। यहाँ 
  प्रतियोगियों 
  का एक मास तक प्रशिक्षण 
  होता था। सबसे 
  बड़े राष्ट्रीय उत्सवों 
  की पवित्रता के 
  कारण यह नगर 
  चिरकाल तक आक्रमणों 
  से सुरक्षित रहा। 
  यहाँ कई भव्य मंदिर 
  थे। इनमें प्रसिद्ध 
  अक्रापोलिस अथीना 
  के मंदिर में 
  सोने और हाथीदाँत 
  की फेइडिया की 
  विशाल मूर्ति 
  थी। इस नगर के 
  उत्तर की उर्वर भूमि 
  अपने घोड़ों के 
  लिए विख्यात थी। 
  सन् ३०९ ई.पू. में 
  स्पार्टा के राजा 
  अगीस ने इसे अधिकृत 
  कर लिया था।	(श्या.सुं.श.)</font></p>
</body></html>