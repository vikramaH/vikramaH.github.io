<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >ऐपुल्टन</b> 
  संयुक्त राज्य, अमरीका 
  के विस्कानसिन 
  राज्य में लोअर 
  फ़ॉक्स नदी के 
  तट पर मिलवाकी 
  से उत्तर-पश्चिम 
  ९० मी. पर स्थित है। 
  यह ऊटागैमी 
  प्रदेश की राजधानी 
  है। यहाँ से होकर 
  संघीय राजमार्ग 
  ४१ जाता है तथा 
  यह नगर रेलों 
  द्वारा अन्य बड़े बड़े 
  नगरों से संबंधित 
  है। ग्रीन बे (खाड़ी) 
  तक छोटे-छोटे 
  वाष्पपोत चलते 
  हैं। सन् १९७० ई में 
  नगर की जनसंख्या 
  ५६,६७३ थी। नगर नदी 
  के तट पर की 
  उच्च भूमि पर बड़े 
  सुंदर ढंग से 
  बसा हुआ है। यह 
  गोपालन तथा 
  दुग्ध का केंद्र है। 
  यहाँ कागज की 
  बड़ी-बड़ी मिलें और 
  अन्य कारखाने भी 
  हैं, जिनका संचालन 
  फ़ॉक्स नदी से 
  उत्पन्न की गई जलविद्युत् 
  द्वारा होता 
  है। </font></p>
<font size="2"> 
<p><font    size="4">ऐपुल्टन 
  सन् १८३३ ई. में एक गाँव 
  के रूप में बसाया 
  गया था। बाद में 
  ग्रैंड शूट तथा लोसबर्ग 
  को संयुक्त कर 
  नगर का रूप दिया 
  गया। नगर का 
  नामकरण बोस्टन 
  के एक व्यापारी 
  ऐपुल्टन के नाम 
  पर किया गया।	(श्या.सुं.श.)</font></p>
</font> 
</body></html>