<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<font >
<p  ><b  >इंसब्रुक</b> आस्ट्रिया 
  के टिरोल प्रदेश 
  का एक रमणीक 
  नगर है जो ईन 
  नदी की घाटी 
  में आर्लबुर्ग 
  तथा ब्रेनर रेलवे 
  मार्गों के संगम 
  पर स्थित है। यह 
  एक बड़े पर्वतीय 
  दर्रे के मुख पर 
  विकसित होनेवाले 
  नगर का श्रेष्ठतम 
  उदाहरण है। यहाँ 
  एक हवाई अड्डा भी 
  है। इंसब्रुक में 
  सौंदर्य की एक 
  अलौकिक झाँकी 
  मिलती है। इसके 
  उत्तर में नार्ड केटिल 
  नामक ७,००० फुट ऊँची 
  चोटी है जिसकी 
  पुष्पाच्छादित 
  गोद में नगर 
  की छटा देखते 
  ही बनती है। अतएव 
  इंसब्रुक बड़ा ही 
  आकर्षक क्रीड़ाकेंद्र 
  बन गया है जहाँ 
  देश देशांतर 
  के लोग आमोद-प्रमोद 
  के हेतु एकत्र होते 
  हैं। भ्रमणकेंद्र होने 
  के नाते यह एक 
  सांस्कृतिक तथा 
  औद्योगिक केंद्र 
  भी बन गया है। 
  वियना की भाँति 
  यहाँ भी विदेशी 
  दूतावास हैं। 
  आज यह आस्ट्रिया 
  का चौथा बड़ा 
  नगर है।	(ले.रा.सिं.)</p>
<p><b></b></p>
</font> 
</body></html>