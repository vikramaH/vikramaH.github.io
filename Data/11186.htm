<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<font >
<p  ><b  >इतो, हिरोब्रुमि, 
  प्रिंस </b> (१८४१-१९०९) जापानी 
  राजनीतिज्ञ जो 
  पहले प्रबल सामंत 
  छाशू का सैनिक 
  था। आरंभ में जिस 
  राजनीतिक कार्य 
  में स्वामी ने इतो 
  को नियुक्त किया 
  उससे स्वयं इतो 
  और जापान दोनों 
  का बड़ा हित सधा। 
  इतो ने देखा 
  कि पाश्चात्य तोपों 
  और बंदूकों 
  के सामने जापानी 
  तीरंदाजों 
  का टिक सकना 
  असंभव है, इससे 
  उसने कुछ मित्रों 
  के साथ यूरोप 
  में जाकर सैनिक 
  साज सज्जा सीखने 
  का निश्चय किया। 
  पर तब के जापानी 
  कानून के अनुसार 
  विदेश जानेवालों 
  को प्राणदंड मिला 
  करता था। सो 
  इतो और उसके 
  साथियों ने जान 
  पर खेलकर यूरोप 
  की राजधानियों 
  की रहा ली। जापान 
  और पाश्चात्य 
  देशों के बीच 
  तनातनी के कारण 
  उसे स्वदेश लौटना 
  पड़ा।</p>
<p  >कालांतर 
  में प्रिंस इतो हिओगो 
  का शासक नियत 
  हुआ, फिर वित्त 
  का उपमंत्री। १८७१ ई. 
  में वह इवाकुरा 
  के साथ सैनिक 
  सलाहकारों 
  की खोज में फिर 
  यूरोप गया। 
  उसी के द्वारा प्रस्तुत 
  यूरोपीय संविधानों 
  के फलस्वरूप जापान 
  का नया संविधान 
  बना और जापान 
  यूरोपीय राज्यों 
  द्वारा समपदस्थ 
  स्वीकृत हुआ। नई 
  जापानी राज्यशक्ति 
  के निर्माण में 
  इतो का बड़ा हाथ 
  था। एक कोरियाई 
  हत्यारे ने उसकी 
  हत्या कर दी।	(ओं.ना.उ.)</p>
<p><b></b></p>
</font> 
</body></html>