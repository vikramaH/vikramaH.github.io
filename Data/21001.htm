<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >कॉवेंट्री 
  </b>इंग्लैंड के वॉरिकशिर 
  प्रदेश में कॉवेंट्री 
  जिले का मुख्य 
  नगर है, जो ५२रू 
  २४व् उ.अ. और १रू ३२व् प.दे.पर 
  लंदन नगर से 
  रेल द्वारा ९४ मील 
  उत्तर-पश्चिम, एवन 
  नदी की सहायक 
  नदियों शेरबोर्न 
  और रेडफ़ोर्ड 
  ब्रुक के संगम 
  पर स्थित है। इस 
  नगर की गणना 
  इंग्लैंड के प्राचीनतम 
  नगरों में की 
  जाती है। यह पूर्वकाल 
  में दीवारों 
  द्वारा घिरा 
  था और एक समय 
  अपने सुंदर गिरजाघरों 
  के लिए प्रसिद्ध था। 
  १९४० ई. और अप्रैल, 
  १९४१ ई. में नात्ज़ी वायुसेना 
  के आक्रमणों ने 
  नगर को अत्यधिक 
  क्षति पहुँचाई 
  थी। १२१६ ई. में भी यह 
  नगर ऊन, कपड़े 
  और टोपियों 
  के व्यापार तथा 
  रेशम की रँगाई 
  का प्रसिद्ध केंद्र 
  था। वर्तमान उद्योगों 
  में बाइसिकिल, 
  मोटर गाड़ियाँ, 
  वायुयान, तार 
  और टेलीफ़ोन 
  संबंधी यंत्र, 
  मशीनों के औजार, 
  युद्ध सामग्री और 
  रेयन टेलीफ़ोन 
  संबंधी यंत्र, 
  मशीनों के औजार, 
  युद्धसामग्री और 
  रेयन उद्योग उल्लेखनीय 
  हैं। यहाँ सड़क, रेल 
  और नहर मार्गो 
  की प्रचुरता है।	(सु.प्र.सिं.)</font></p>
</body></html>