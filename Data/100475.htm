<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p   class="MsoBodyText"><b style=""><span   style="font-size: 16pt;">लोरेंज़ो मोनाको</span></b> 
    इटालियन चित्रकार (१३७०-१४२५) जन्म सियेना में हुआ। 'वर्जिन 
    का राज्याभिषेक' शीर्षक चित्र से सिद्ध होता है कि उसने पुनर्जागरण 
    काल के पूर्व की यथार्थवादी शैली को अपनाया था। फ्लोरेंटिन 
    परंपरा के सियेनिज शैली के चित्रकार जिआत्तो की कला में, 
    रंजित भावों का आविष्कर आकारों द्वारा किया गया है। इसे 
    अपनाकर लोरेंज़ों ने सुंदर आवेगपूर्ण लयदार रेखाओं से 
    भावाभिव्यक्ति की है। इसलिए कुछ अंश तक वह फ्लोरेंस में कला 
    परिवर्तक माना जाता रहा। फ्लोरेंस के सान त्रिनिता चर्च में 
    'घोषणा' चित्र इसकी कला का सुंदर नमूना है। लंदन 
    नेशनल आर्ट गेलरी में उसकी छोटी कृतियाँ सुरक्षित हैं। बर्लिन 
    में भी उसके बनाए चित्र हैं। चित्रों के विषय हमेशा धर्मकथाओं 
    पर ही आधारित हैं।<span   style="">   
    </span>(भाऊ समर्थ.)</p>
</div>
</body></html>