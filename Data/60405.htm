<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >नायर, 
  शंकरन, सर चेट्टूर 
  </b>(१८५७-१९३४) भारत के विख्यात 
  राजनीतिज्ञ और 
  न्यायविशेषज्ञ। 
  जन्मस्थान मालाबार, 
  दिनांक ११ जुलाई, 
  १८५७। मद्रास हाइकोर्ट 
  में थोड़े दिनों 
  वकालत करने 
  के बाद सन् १८९९ में 
  वे सरकारी 
  वकील नियुक्त 
  हुए। सन् १९०७ में राज्य 
  के प्रथम भारतीय 
  ऐडवोकेट जनरल 
  बने। समाजसुधारक 
  और इंडियन नेशनल 
  कांग्रेस के समर्थक 
  के रूप में वे ख्याति 
  पा चुके थे। अमरावती 
  के १३वें अधिवेशन 
  के वे सभापति 
  चुने गए। उनका एक 
  अन्य महत्वपूर्ण कार्य 
  था मद्रास ला जर्नल 
  और मद्रास रिव्यू 
  का प्रकाशन और 
  संपादन। १९१५ में केंद्रीय 
  सरकार का शिक्षा 
  विभाग उन्हें सौंपा 
  गया। इस पद से 
  उन्होंने पंजाब 
  के मार्शल ला 
  के विरोध में 
  त्यागपत्र दे दिया। 
  १९२० में लंदन की इंडिया 
  कांउसिल में उन्हें 
  नियुक्त किया 
  गया। १९२५ में वे काउंसिल 
  ऑव स्टेट ऑव 
  इंडिया के सदस्य 
  बने और सर 
  जान साइमन के 
  कमीशन के साथ 
  बैठनेवाले भारतीय 
  सदस्यमंडल के अध्यक्ष 
  बनाए गए। उनका देहावसान 
  सन् १९३४ में हुआ।(मुद्राराक्षस)</font></p>
</body></html>