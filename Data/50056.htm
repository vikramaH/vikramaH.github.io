<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="5"><b  >जेपुर</b></font><font    size="4"> <b  >उड़ीसा राज्य के कोरापुट जिले के जेपुर ताल्लुका का मुख्य नगर,</b> रेल यातायात से लगभग ८० मील दूर स्थित है। इस नगर के पूर्व की ओर ३,००० फुट ऊँची पहाड़ियाँ हैं, जिनमें लंबे पेड़ों वाले जंगल हैं। </font></p><p>
<font    size="4">यह नगर अब एक मुख्य जलविद्युद्योजना केंद्र रूप में विकसित हो रहा है, यद्यपि जल विद्युत्-केंद्र यहाँ से लगभग ४६ मील दूर डडमा (</font><font padma_font_family_property="Times New Roman, Times, serif" face="Times New Roman, Times, serif" size="4">Duduma</font><font    size="4">) स्थान पर बन रहा है। यहाँ पर कई औद्योगिक संस्थान विकसित हो रहे हैं, जिनमें शराब बनाने, धान कूटने, टाइल (</font><font padma_font_family_property="Times New Roman, Times, serif" face="Times New Roman, Times, serif" size="4">tile</font><font    size="4">) तथा मोटर बनाने के कारखाने मुख्य हैं। यहाँ की जनसंख्या २५,२९१ (१९६१) है। </font></p>
<p align="RIGHT"><font padma_font_family_property="Times New Roman, Times, serif" face="Times New Roman, Times, serif" size="4">[</font><font style="text-align: left;"    size="4">विजयराम 
  सिंह</font><font padma_font_family_property="Times New Roman, Times, serif" face="Times New Roman, Times, serif" size="4">]</font> 
</p>
<font size="2"></font></body></html>