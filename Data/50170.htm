<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font size="4"><b><font   >टर्किस्तान 
  - </font></b><font   >मध्य एशिया 
  का वह क्षेत्र है 
  जिसके उत्तर में 
  साइबीरिआ, दक्षिण 
  में तिब्बत, भारत 
  और अफगानिस्तान, 
  पूर्व में मंगोलिया 
  तथा गोबी का 
  मरूस्थल और पश्चिम 
  में कैस्पियन सागर 
  है। इस क्षेत्र में तुर्क 
  वंशज रहते हैं। 
  अत: यह टर्किस्तान 
  नाम से प्रसिद्ध है। 
  अब यह क्षेत्र रूस, चीन 
  और अफगानिस्तान 
  के बीच बँटा 
  हुआ है। रूसी भाग 
  को रूसी या वेस्टर्न 
  टर्किस्तान, चीन 
  के भाग को चीनी 
  या ईस्टर्न टर्किस्तान 
  तथा अफगानिस्तान 
  के भाग को अफगान 
  टर्किस्तान कहते 
  हैं।</font></font></p>
<p> <font    size="4">वेस्टर्न 
  टर्किस्तान के अंतर्गत 
  मध्य एशिया सोवियत 
  गणतंत्र तथा ईस्टर्न 
  टर्किस्तान के अंतर्गत 
  शिन्जिआंग (</font><font padma_font_family_property="Times New Roman, Times, serif" face="Times New Roman, Times, serif" size="4">Sinkiang</font><font    size="4">) 
  प्रांत का एक भाग 
  सम्मिलित है। अफगान 
  टर्किस्तान अफगानिस्तान 
  के उत्तर-पूर्वी भाग 
  में स्थित है और 
  इसकी सीमा उजबेक 
  पूर्व सोवियत 
  सोशलिस्ट रिपब्लिक 
  की सीमा से मिलती 
  है। 						 (अजितनारायण 
  मेहरोत्रा)</font></p>
</body></html>