<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font    size="4"><b  >अंग्कोरथोम, 
  अंग्कोरवात</b> 
  प्राचीन कंबुज 
  की राजधानी 
  और उसके मंदिरों 
  के भग्नावशेष 
  का विस्तार। अंग्कोरथोम 
  अंग्कोरवात सुदूर 
  पूर्व के हिंदचीन 
  में प्राचीन भारतीय 
  संस्कति के अवशेष 
  हैं। ईसवी सदियों 
  के पहले से ही सुदूर 
  पूर्व के देशों 
  में प्रवासी भारतीयों 
  के अनेक उपनिवेश 
  बस चले थे। हिंदचीन, 
  सुवर्ण द्वीप, वनद्वीप, 
  मलाया आदि में 
  भारतीयों ने 
  कालांतर में 
  अनेक राज्यों की 
  स्थापना की। वर्तमान 
  कंबोडिया के 
  उत्तरी भाग में स्थित 
  </font><font padma_font_family_property="serif" size="4">&#8216;</font><font    size="4">कंबुज</font><font padma_font_family_property="serif" size="4">&#8217;</font><font    size="4"> 
  शब्द से व्यक्त होता 
  है, कुछ विद्वान 
  भारत की पश्चिमोत्तर 
  सीमा पर बसने 
  वाले कंबोजों 
  का संबंध भी 
  इस प्राचीन भारतीय 
  उपनिवेश से बताते 
  हैं। अनुश्रुति के 
  अनुसार इस राज्य 
  का संस्थापक कौंडिन्य 
  ब्राह्मण था जिसका 
  नाम वहाँ के एक 
  संस्कृत अभिलेख 
  में मिला है। नवीं 
  शताब्दी ईसवी 
  में जयवर्मा तृतीय 
  कंबुज का राजा 
  हुआ और उसी ने 
  लगभग ८६० ईसवी 
  में अंग्कोरथोम 
  (थोम का अर्थ राजधानी 
  है) नामक अपनी 
  राजधानी की 
  नींव डाली। राजधानी 
  प्राय: ४० वर्षों तक 
  बनती रही और 
  ९०० ई. के लगभग तैयार 
  हुई। उसके निर्माण 
  के संबंध में कंबुज 
  के साहित्य में 
  अनेक किंवदंतियाँ 
  प्रचलित है।</font></p>
<font  size="4"> 
<p  >पश्चिम के सीमावर्ती 
  थाई लोग पहले 
  कंबुज के समेर 
  साम्राज्य के अधीन 
  थे परंतु १४वीं 
  सदी के मध्य उन्होंने 
  कंबुज पर आक्रमण 
  करना आरंभ 
  किया और अंग्कोरथोम 
  को बारबार 
  जीता और लूटा। 
  तब लाचार होकर 
  ख्मेरों को अपनी 
  वह राजधानी 
  छोड़ देनी पड़ी। 
  फिर धीरे-धीरे 
  बाँस के वनों 
  की बाढ़ ने नगर 
  को सभ्य जगत् 
  से सर्वथा पृथक् 
  कर दिया और 
  उसकी सत्ता अंधकार 
  में विलीन हो 
  गई। नगर भी अधिकतर 
  टूटकर खंडहर 
  हो गया। १९वीं सदी 
  के अंत में एक फ्रांसीसी 
  वैज्ञानिक ने 
  पाँच दिनों की 
  नौका यात्रा 
  के बाद उस नगर 
  और उसके खंडहरों 
  का पुनरुद्धार 
  किया। नगर तोन्ले 
  सांप नामक महान् 
  सरोवर के किनारे 
  उत्तर की ओर सदियों 
  से सोया पड़ा 
  था जहाँ पास 
  ही, दूसरे तट 
  पर, विशाल मंदिरों 
  के भग्नावशेष 
  खड़े थे।</p>
<p  >आज का अंग्कोरथोम 
  एक विशाल नगर 
  का खंडहर है। 
  उसके चारों ओर 
  ३३०<font padma_font_family_property="Symbol" face="Symbol">¢</font> चौड़ी खाई 
  है जो सदा जल 
  से भरी रहती 
  थी। नगर और 
  खाई के बीच एक 
  विशाल वर्गाकार 
  प्राचीर नगर 
  की रक्षा करती 
  है। प्राचीर में 
  अनेक भव्य और 
  विशाल महाद्वार 
  बने हैं। महाद्वारों 
  के ऊँचे शिखरों 
  को त्रिशीर्ष दिग्गज 
  अपने मस्तक पर 
  उठाए खड़े हैं। विभिन्न 
  द्वारों से पाँच 
  विभिन्न राजपथ 
  नगर के मध्य तक 
  पहुँचते हैं। विभिन्न 
  आकृतियों वाले 
  सरोवरों के 
  खंडहर आज अपनी 
  जीर्णावस्था में 
  भी निर्माणकर्ता 
  की प्रशस्ति गाते 
  हैं। नगर के ठीक 
  बीचोबीच शिव 
  का एक विशाल मंदिर 
  है जिसके तीन 
  भाग हैं। प्रत्येक 
  भाग में एक ऊँचा 
  शिखर है। मध्य 
  शिखर की ऊँचाई 
  लगभग १५०<font padma_font_family_property="Symbol" face="Symbol">¢</font> है। 
  इस ऊँचे शिखरों 
  के चारों ओर 
  अनेक छोटे-छोटे 
  शिखर बने हैं 
  जो संख्या में 
  लगभग ५० हैं। इन शिखरों 
  के चारों ओर 
  समाधिस्थ शिव 
  की मूर्तियाँ 
  स्थापित हैं। मंदिर 
  की विशालता 
  और निर्माण 
  कला आश्चर्यजनक 
  है। उसकी दीवारों 
  को पशु, पक्षी, 
  पुष्प एवं नृत्यांगनाओं 
  जैसी विभिन्न 
  आकृतियों से 
  अलंकृत किया 
  गया है। यह मंदिर 
  वास्तुकला की 
  दृष्टि से विश्व की 
  एक आश्चर्यजनक वस्तु 
  है और भारत 
  के प्राचीन पौराणिक 
  मंदिर के अवशेषों 
  में तो एकाकी 
  है। अंग्कोरथोम 
  के मंदिर और 
  भवन, उसके प्राचीन 
  राजपथ और 
  सरोवर सभी 
  उस नगर की समृद्धि 
  के सूचक हैं।</p>
</font>
<p><font    size="4">१२वीं शताब्दी 
  के लगभग सूर्यवर्मा 
  द्वितीय ने अंग्कोरथोम 
  में विष्णु का एक 
  विशाल मंदिर 
  बनवाया। इस मंदिर 
  की रक्षा भी एक चतुर्दिक 
  खाई करती है 
  जिसकी चौड़ाई 
  लगभग ७००<font padma_font_family_property="Symbol" face="Symbol">¢</font> है। 
  दूर से यह खाई 
  झील के समान 
  दृष्टिगोचर होती 
  है। मंदिर के 
  पश्चिम की ओर 
  इस खाई को पार 
  करने के लिए एक 
  पुल बना हुआ 
  है। पुल के पार 
  मंदिर में प्रवेश 
  के लिए एक विशाल 
  द्वार निर्मित है 
  जो लगभग १,०००<font padma_font_family_property="Symbol" face="Symbol">¢</font> 
   चौड़ा है। मंदिर 
  बहुत विशाल 
  है। इसकी दीवारों 
  पर समस्त रामायण 
  मूर्तियों में 
  अंकित है। इस मंदिर 
  को देखने से 
  ज्ञात होता है 
  कि विदेशों में 
  जाकर भी प्रवासी 
  कलाकारों ने 
  भारतीय कला 
  को जीवित रखा 
  था। इनसे प्रकट 
  है कि अंग्कोरथोम 
  जिस कंबुज देश 
  की राजधानी 
  था उसमें विष्णु, 
  शिव, शक्ति, गणेश 
  आदि देवताओं 
  की पूजा प्रचलित 
  थी। इन मंदिरों 
  के निर्माण में 
  जिस कला का अनुकरण 
  हुआ है वह भारतीय 
  गुप्त कला से प्रभावित 
  जान पड़ती है। अंग्कोरवात 
  के मंदिरों, 
  तोरणद्वारों 
  और शिखरों 
  के अलंकरण में 
  गुप्त कला प्रतिबिंबित 
  है। इनमें भारतीय 
  सांस्कतिक परंपरा 
  जीवित गई थी। 
  एक अभिलेख से ज्ञात 
  होता है कि यशोधरपुर 
  (अंग्कोरथोम 
  का पूर्वनाम) 
  का संस्थापक नरेश 
  यशोवर्मा </font><font padma_font_family_property="serif" size="4">&#8216;</font><font    size="4">अर्जुन 
  और भीम जैसा 
  वीर, सुश्रुत जैसा 
  विद्वान् तथा 
  शिल्प, भाषा, लिपि 
  एवं नृत्य कला में 
  पारंगत था</font><font padma_font_family_property="serif" size="4">&#8217;</font><font    size="4">। 
  उसने अंग्कोरथोम 
  और अंग्कोरवात 
  के अतिरिक्त कंबुज 
  के अनेक राज्य स्थानों 
  में भी आश्रम स्थापित 
  किए जहाँ रामायण, 
  महाभारत, पुराण 
  तथा अन्य भारतीय 
  ग्रंथों का अध्ययन 
  अध्यापन होता 
  था। अंग्कोरवात 
  के हिंदू मंदिरों 
  पर बाद में बौद्ध 
  धर्म का गहरा 
  प्रभाव पड़ा और 
  कालांतर में 
  उनमें बौद्ध भिक्षुओं 
  ने निवास भी 
  किया। अंगकोरथोम 
  और अंग्कोरवात 
  में २०वीं सदी के 
  आरंभ में जो 
  पुरातात्विक 
  खुदाइयाँ हुई 
  हैं उनसे ख्मेरो 
  के धार्मिक विश्वासों, 
  कलाकृतियों 
  और भारतीय 
  परंपराओं 
  की प्रवासगत परिस्थितियों 
  पर बहुत प्रकाश 
  पड़ा है। कला की 
  दृष्टि से अंग्कोरथोम 
  और अंग्कोरवात 
  अपने महलों और 
  भवनों तथा मंदिरों 
  और देवालयों 
  के खंडहरों के 
  कारण संसार 
  के उस दिशा के 
  शीर्षस्थ क्षेत्र बन 
  गए हैं। जगत् के 
  विविध भागों 
  से हजारों पर्यटक 
  उस प्राचीन हिंदू-बौद्ध-केंद्र 
  के दर्शनों के 
  लिए वहाँ प्रति 
  वर्ष जाते हैं।</font></p>
<p> <font  size="4"><b  >सं. ग्रं.</b></font><sup><font padma_font_family_property="serif" size="4">__</font></sup><font    size="4">अमोन्ये: 
  ल कंबोज; ए.एच. मुहोत: 
  ट्रैवेल्स इन इंडोचाइना। 
  		 (प.उ.)</font></p>
<font  size="4"> 
<p><b></b></p>
</font> 
</body></html>