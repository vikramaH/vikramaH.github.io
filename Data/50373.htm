<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="4"><b  >डायोफैंटीय समीकरण </b></font><font padma_font_family_property="Times New Roman, Times, serif" face="Times New Roman, Times, serif" size="4">(Diophantine Equations) </font><font    size="4">डायोफैंटस नामक यूनानी गणितज्ञ ने, जो संभवत: ईसा के पश्चात् तीसरी शताब्दी में रहा, बहुत से अनिर्धारित समीकरणों </font><font padma_font_family_property="Times New Roman, Times, serif" face="Times New Roman, Times, serif" size="4">(Undetermined Equations) </font><font    size="4">का
 अध्ययन किया तथा पूर्णांकों में उनके हलों को ज्ञात किया। इनमें चरों के 
गुणांक पूर्णांक थे। इसलिए उन सभी समीकरणों का नाम डायोफैंटीय समीकरण पड़ 
गया, जिनमें चरों के गुणांक पूर्णांक होते हैं।</font></p><p>
<font    size="4">	यदि क<sub  >१</sub> </font><font padma_font_family_property="Times New Roman, Times, serif" face="Times New Roman, Times, serif" size="4">(a<sub padma_font_family_property="Times New Roman, Times, serif">1</sub>)</font><font    size="4">, क<sub  >२</sub> </font><font padma_font_family_property="Times New Roman, Times, serif" face="Times New Roman, Times, serif" size="4">(a<sub padma_font_family_property="Times New Roman, Times, serif">2</sub>)</font><font    size="4">,........... क<sub  >न</sub> </font><font padma_font_family_property="Times New Roman, Times, serif" face="Times New Roman, Times, serif" size="4">(a<sub padma_font_family_property="Times New Roman, Times, serif">n</sub>) </font><font    size="4">पूर्णांक हैं, तो </font></p><p>
<font    size="4">	क<sub  >१</sub> य<sub  >१</sub></font><font padma_font_family_property="Times New Roman, Times, serif" face="Times New Roman, Times, serif" size="4">+</font><font    size="4">क<sub  >२</sub> य<sub  >२</sub></font><font padma_font_family_property="Times New Roman, Times, serif" face="Times New Roman, Times, serif" size="4">+</font><font    size="4">..........</font><font padma_font_family_property="Times New Roman, Times, serif" face="Times New Roman, Times, serif" size="4">+</font><font    size="4">क<sub  >न</sub> य<sub  >न</sub> </font><font padma_font_family_property="Times New Roman, Times, serif" face="Times New Roman, Times, serif" size="4">= </font><font    size="4">ख </font><font padma_font_family_property="Times New Roman, Times, serif" face="Times New Roman, Times, serif" size="4">}</font></p>
<p><font  size="4">	</font><font padma_font_family_property="Times New Roman, Times, serif" face="Times New Roman, Times, serif" size="4">(a<sub padma_font_family_property="Times New Roman, Times, serif">1 </sub>x<sub padma_font_family_property="Times New Roman, Times, serif">1</sub>+ a<sub padma_font_family_property="Times New Roman, Times, serif">2</sub> x<sub padma_font_family_property="Times New Roman, Times, serif">2</sub>+...........+a<sub padma_font_family_property="Times New Roman, Times, serif">n</sub> x<sub padma_font_family_property="Times New Roman, Times, serif">n </sub>= b)   }.............(1)</font></p>
<font  size="4"><p  >	एक डायफैंटीय समीकरण है।</p>
</font><p><font    size="4">	क य<sup  >२ </sup></font><font padma_font_family_property="Times New Roman, Times, serif" face="Times New Roman, Times, serif" size="4">+ </font><font    size="4">ख य र </font><font padma_font_family_property="Times New Roman, Times, serif" face="Times New Roman, Times, serif" size="4">+ </font><font    size="4">ग र<sup  >२</sup> </font><font padma_font_family_property="Times New Roman, Times, serif" face="Times New Roman, Times, serif" size="4">=</font><font    size="4"> म   </font></p><p>
<font  size="4">	</font><font padma_font_family_property="Times New Roman, Times, serif" face="Times New Roman, Times, serif" size="4">a x</font><sup><font    size="4">२</font></sup><font padma_font_family_property="Times New Roman, Times, serif" face="Times New Roman, Times, serif" size="4">+ b x y + c y</font><sup><font    size="4">२</font></sup><font padma_font_family_property="Times New Roman, Times, serif" face="Times New Roman, Times, serif" size="4">= m         }.......................(2)</font></p>
<p><font    size="4">	क<sub  >न</sub> य<sup  >न</sup> </font><font padma_font_family_property="Times New Roman, Times, serif" face="Times New Roman, Times, serif" size="4">+ </font><font    size="4">क<sub  >न -१ </sub>य<sup  >न -१</sup>र</font><font padma_font_family_property="Times New Roman, Times, serif" face="Times New Roman, Times, serif" size="4">+</font><font    size="4">...........</font><font padma_font_family_property="Times New Roman, Times, serif" face="Times New Roman, Times, serif" size="4">+</font><font    size="4"> क<sub  >०</sub> र<sup  >न</sup> </font><font padma_font_family_property="Times New Roman, Times, serif" face="Times New Roman, Times, serif" size="4">=</font><font    size="4"> ख </font><font padma_font_family_property="Times New Roman, Times, serif" face="Times New Roman, Times, serif" size="4">}</font></p>
<p><font  size="4">	</font><font padma_font_family_property="Times New Roman, Times, serif" face="Times New Roman, Times, serif" size="4">a<sub padma_font_family_property="Times New Roman, Times, serif">n </sub>x<sup padma_font_family_property="Times New Roman, Times, serif">n </sup>+ a<sub padma_font_family_property="Times New Roman, Times, serif">n-1 </sub>x<sup padma_font_family_property="Times New Roman, Times, serif">n-1</sup>y+.................+ a</font><sub><font    size="4">०</font></sub><font padma_font_family_property="Times New Roman, Times, serif" face="Times New Roman, Times, serif" size="4"> y<sup padma_font_family_property="Times New Roman, Times, serif">n </sup>= b    }....(3)</font></p>
<p><font    size="4">	य<sup  >न</sup> </font><font padma_font_family_property="Times New Roman, Times, serif" face="Times New Roman, Times, serif" size="4">+ </font><font    size="4">र<sup  >न</sup> </font><font padma_font_family_property="Times New Roman, Times, serif" face="Times New Roman, Times, serif" size="4">=</font><font    size="4"> ल<sup  >न    </sup></font><font padma_font_family_property="Times New Roman, Times, serif" face="Times New Roman, Times, serif" size="4">}</font></p>
<p><font  size="4">	</font><font padma_font_family_property="Times New Roman, Times, serif" face="Times New Roman, Times, serif" size="4">x<sup padma_font_family_property="Times New Roman, Times, serif">n </sup>+ y<sup padma_font_family_property="Times New Roman, Times, serif">n  </sup>= z<sup padma_font_family_property="Times New Roman, Times, serif">n      </sup>}.............................................(4)</font></p>
<font  size="4"><p  >आदि डायफैंटीय समीकरण हैं, यदि इनके चरों के गुणांक पूर्णांक हैं।</p>
<p  >डायफैंटीय समीकरणों का हल 
और इनके हलों की संख्या ज्ञात करने के साथ साथ गणितज्ञों का मुख्य उद्देश्य
 उन सभी अनुबंधों को ज्ञात करना होता है, जो पूर्णांकों में इनके हल के लिए
 आवश्यक और पर्याप्त होते हैं, जैसे :</p>
</font><p><font    size="4">समीकरण (१) में यदि क<sub  >१</sub> </font><font padma_font_family_property="Times New Roman, Times, serif" face="Times New Roman, Times, serif" size="4">(a<sub padma_font_family_property="Times New Roman, Times, serif">1</sub>)</font><font    size="4">, क<sub  >२</sub> </font><font padma_font_family_property="Times New Roman, Times, serif" face="Times New Roman, Times, serif" size="4">(a<sub padma_font_family_property="Times New Roman, Times, serif">2</sub>)</font><font    size="4">,...........क<sub  >न</sub> </font><font padma_font_family_property="Times New Roman, Times, serif" face="Times New Roman, Times, serif" size="4">(a<sub padma_font_family_property="Times New Roman, Times, serif">n</sub>) </font><font    size="4">का महत्तम समापवर्तक ग </font><font padma_font_family_property="Times New Roman, Times, serif" face="Times New Roman, Times, serif" size="4">(c)</font><font    size="4"> है, न </font><font padma_font_family_property="Times New Roman, Times, serif" face="Times New Roman, Times, serif" size="4">&gt;</font><font    size="4"> १ </font><font padma_font_family_property="Times New Roman, Times, serif" face="Times New Roman, Times, serif" size="4">(n &gt; 1)</font><font    size="4"> और क<sub  >१</sub> </font><font padma_font_family_property="Times New Roman, Times, serif" face="Times New Roman, Times, serif" size="4">(a<sub padma_font_family_property="Times New Roman, Times, serif">1</sub>)</font><font    size="4">, क<sub  >२</sub> </font><font padma_font_family_property="Times New Roman, Times, serif" face="Times New Roman, Times, serif" size="4">(a<sub padma_font_family_property="Times New Roman, Times, serif">2</sub>)</font><font    size="4">,...........क<sub  >न</sub> </font><font padma_font_family_property="Times New Roman, Times, serif" face="Times New Roman, Times, serif" size="4">(a<sub padma_font_family_property="Times New Roman, Times, serif">n</sub>) </font><font    size="4">में सभी शून्य नहीं हैं, तो इस समीकरण के हल होने के लिए यह आवश्यक तथा पर्याप्त है कि ग </font><font padma_font_family_property="Times New Roman, Times, serif" face="Times New Roman, Times, serif" size="4">(c)</font><font    size="4"> द्वारा ख </font><font padma_font_family_property="Times New Roman, Times, serif" face="Times New Roman, Times, serif" size="4">(b) </font><font    size="4">विभाजित होता हो। डायफैंटस ने </font></p><p>
<font    size="4">य<sup  >२ </sup></font><font padma_font_family_property="Times New Roman, Times, serif" face="Times New Roman, Times, serif" size="4">+ </font><font    size="4">र<sup  >२</sup> </font><font padma_font_family_property="Times New Roman, Times, serif" face="Times New Roman, Times, serif" size="4">=</font><font    size="4"> ल<sup  >२   </sup></font><font padma_font_family_property="Times New Roman, Times, serif" face="Times New Roman, Times, serif" size="4">}</font></p><p>
<font padma_font_family_property="Times New Roman, Times, serif" face="Times New Roman, Times, serif" size="4">(x</font><sup><font    size="4">२</font><font face="Times New Roman, Times, serif" size="4"> </font></sup><font padma_font_family_property="Times New Roman, Times, serif" face="Times New Roman, Times, serif" size="4">+ y</font><sup><font    size="4">२</font></sup><font padma_font_family_property="Times New Roman, Times, serif" face="Times New Roman, Times, serif" size="4">)<sup> </sup>= z</font><sup><font    size="4">२</font><font face="Times New Roman, Times, serif" size="4">   </font></sup><font padma_font_family_property="Times New Roman, Times, serif" face="Times New Roman, Times, serif" size="4">}.............................................(5)</font></p>
<p><font    size="4">को पूर्णांकों में हल किया था। उसके हल के अनुसार य </font><font padma_font_family_property="Times New Roman, Times, serif" face="Times New Roman, Times, serif" size="4">=</font><font    size="4"> २ स क ख </font><font padma_font_family_property="Times New Roman, Times, serif" face="Times New Roman, Times, serif" size="4">(x = 2k a b)</font><font    size="4">, र </font><font padma_font_family_property="Times New Roman, Times, serif" face="Times New Roman, Times, serif" size="4">=</font><font    size="4"> स (क<sup  >२</sup> - ख<sup  >२</sup>) </font><font padma_font_family_property="Times New Roman, Times, serif" face="Times New Roman, Times, serif" size="4">[y = k (a<sup padma_font_family_property="Times New Roman, Times, serif">2</sup> - b<sup padma_font_family_property="Times New Roman, Times, serif">2</sup>)]</font><font    size="4"> और ल </font><font padma_font_family_property="Times New Roman, Times, serif" face="Times New Roman, Times, serif" size="4">=</font><font    size="4"> स  (क<sup  >२</sup> </font><font padma_font_family_property="Times New Roman, Times, serif" face="Times New Roman, Times, serif" size="4">+</font><font    size="4"> ख<sup  >२</sup>)</font><font padma_font_family_property="Times New Roman, Times, serif" face="Times New Roman, Times, serif" size="4"> [z = k (a<sup padma_font_family_property="Times New Roman, Times, serif">2</sup> + b<sup padma_font_family_property="Times New Roman, Times, serif">2</sup>)]</font><font    size="4">, जहाँ क </font><font padma_font_family_property="Times New Roman, Times, serif" face="Times New Roman, Times, serif" size="4">(a) </font><font    size="4">और ख </font><font padma_font_family_property="Times New Roman, Times, serif" face="Times New Roman, Times, serif" size="4">(b) </font><font    size="4">पूर्णांक हैं और ग </font><font padma_font_family_property="Times New Roman, Times, serif" face="Times New Roman, Times, serif" size="4">(k)</font><font    size="4"> कोई स्वेच्छ धनात्मक पूर्णांक </font><font padma_font_family_property="Times New Roman, Times, serif" face="Times New Roman, Times, serif" size="4">(arbitrary positive integer)</font><font    size="4"> है। समीकरण (५)</font><font face="Times New Roman, Times, serif" size="4"> </font><font    size="4">का व्यापक रूप समीकरण (४)</font><font face="Times New Roman, Times, serif" size="4"> </font><font    size="4">है, जब न </font><font padma_font_family_property="Times New Roman, Times, serif" face="Times New Roman, Times, serif" size="4">&gt;</font><font    size="4"> २ </font><font padma_font_family_property="Times New Roman, Times, serif" face="Times New Roman, Times, serif" size="4">(n &gt; 2)</font><font    size="4">। </font></p><p>
<font    size="4">फर्मा </font><font padma_font_family_property="Times New Roman, Times, serif" face="Times New Roman, Times, serif" size="4">(fermat)</font><font    size="4"> के कथनानुसार यदि न </font><font padma_font_family_property="Times New Roman, Times, serif" face="Times New Roman, Times, serif" size="4">&gt;</font><font    size="4"> २ </font><font padma_font_family_property="Times New Roman, Times, serif" face="Times New Roman, Times, serif" size="4">(n &gt; 2) </font><font    size="4">तो
 समीकरण (४) का पूर्णाकों में हल असंभव है। फर्मा के इस कथन को फर्मा का 
अंतिम प्रमेय कहते हैं। इस प्रमेय को सिद्ध करने के लिए अनेक गणितज्ञों ने 
प्रयत्न किया है, पंरतु अब तक यह प्रमेय पूर्णारूपेण सिद्ध नहीं हो सका है।
	</font></p><p>
<font    size="4">	एक दूसरे डायफैंटीय समीकरण के संबंध में यूलर </font><font padma_font_family_property="Times New Roman, Times, serif" face="Times New Roman, Times, serif" size="4">(Euler)</font><font    size="4"> की एक ऐसी ही कल्पना है। उसकी कल्पना के अनुसार </font></p><p>
<font    size="4"> 	य<sub  >१</sub><sup  >न</sup></font><font padma_font_family_property="Times New Roman, Times, serif" face="Times New Roman, Times, serif" size="4">+</font><font    size="4"> य<sub  >२</sub><sup  >न</sup> </font><font padma_font_family_property="Times New Roman, Times, serif" face="Times New Roman, Times, serif" size="4">+</font><font    size="4">...........य<sub  >ख</sub><sup  >न </sup></font><font padma_font_family_property="Times New Roman, Times, serif" face="Times New Roman, Times, serif" size="4">= </font><font    size="4"> र<sup  >न</sup>   </font><font padma_font_family_property="Times New Roman, Times, serif" face="Times New Roman, Times, serif" size="4">}</font></p>
<p><font  size="4">	</font><font padma_font_family_property="Times New Roman, Times, serif" face="Times New Roman, Times, serif" size="4">x<sub padma_font_family_property="Times New Roman, Times, serif">1</sub><sup padma_font_family_property="Times New Roman, Times, serif">n</sup> + x<sub padma_font_family_property="Times New Roman, Times, serif">2</sub><sup padma_font_family_property="Times New Roman, Times, serif">n</sup> + .......... x<sub padma_font_family_property="Times New Roman, Times, serif">k</sub><sup padma_font_family_property="Times New Roman, Times, serif">n</sup> = y<sup padma_font_family_property="Times New Roman, Times, serif">n</sup>     }.....................(6)</font></p>
<p><font    size="4">का शून्येतर पूर्णाकों </font><font padma_font_family_property="Times New Roman, Times, serif" face="Times New Roman, Times, serif" size="4">(non-zero integer)</font><font    size="4"> में हल असंभव है, जब १</font><font padma_font_family_property="Times New Roman, Times, serif" face="Times New Roman, Times, serif" size="4">&lt; </font><font    size="4">स </font><font padma_font_family_property="Times New Roman, Times, serif" face="Times New Roman, Times, serif" size="4">&lt; </font><font    size="4">न </font><font padma_font_family_property="Times New Roman, Times, serif" face="Times New Roman, Times, serif" size="4">(1&lt;k&lt; n)</font><font    size="4">।</font></p><p>
<font    size="4">समीकरण (६) का अध्ययन एक विशेष स्थिति में, जब न </font><font padma_font_family_property="Times New Roman, Times, serif" face="Times New Roman, Times, serif" size="4">= </font><font    size="4">४</font><font padma_font_family_property="Times New Roman, Times, serif" face="Times New Roman, Times, serif" size="4"> (n = 4)</font><font    size="4">, अधिक किया गया है। स</font><font padma_font_family_property="Times New Roman, Times, serif" face="Times New Roman, Times, serif" size="4"> = </font><font    size="4">२ </font><font padma_font_family_property="Times New Roman, Times, serif" face="Times New Roman, Times, serif" size="4">(k = 2) </font><font    size="4">की अवस्था में इस समीकरण का इस प्रकार का कोई हल नहीं है। स</font><font padma_font_family_property="Times New Roman, Times, serif" face="Times New Roman, Times, serif" size="4"> = </font><font    size="4">४ </font><font padma_font_family_property="Times New Roman, Times, serif" face="Times New Roman, Times, serif" size="4">(k = 4) </font><font    size="4">की अवस्था में इस प्रकार के कुछ हल प्राप्त हुए हैं, पंरतु स</font><font padma_font_family_property="Times New Roman, Times, serif" face="Times New Roman, Times, serif" size="4"> = </font><font    size="4">३</font><font padma_font_family_property="Times New Roman, Times, serif" face="Times New Roman, Times, serif" size="4"> (k = 3)</font><font    size="4"> की अवस्था में यह ज्ञात नहीं हो सका है कि इस समीकरण का इस प्रकार का कोई हल है अथवा नहीं। १९४५ ई० में वार्ड </font><font padma_font_family_property="Times New Roman, Times, serif" face="Times New Roman, Times, serif" size="4">(ward)</font><font    size="4"> ने यह सिद्ध किया कि जब न</font><font padma_font_family_property="Times New Roman, Times, serif" face="Times New Roman, Times, serif" size="4"> = </font><font    size="4">४</font><font padma_font_family_property="Times New Roman, Times, serif" face="Times New Roman, Times, serif" size="4"> (n = 4), </font><font    size="4">स</font><font padma_font_family_property="Times New Roman, Times, serif" face="Times New Roman, Times, serif" size="4"> = </font><font    size="4">३</font><font padma_font_family_property="Times New Roman, Times, serif" face="Times New Roman, Times, serif" size="4"> (k = 3) </font><font    size="4">और र</font><font padma_font_family_property="Times New Roman, Times, serif" face="Times New Roman, Times, serif" size="4">&lt;100,00 (y&lt;100,00), </font><font    size="4">तब समीकरण (६)</font><font face="Times New Roman, Times, serif" size="4"> </font><font    size="4">का शून्येतर पूर्णांक में कोई हल नहीं है। परंतु यदि स </font><font padma_font_family_property="Times New Roman, Times, serif" face="Times New Roman, Times, serif" size="4">=</font><font    size="4"> न </font><font padma_font_family_property="Times New Roman, Times, serif" face="Times New Roman, Times, serif" size="4">= </font><font    size="4">२</font><font padma_font_family_property="Times New Roman, Times, serif" face="Times New Roman, Times, serif" size="4"> (k = n = 2) </font><font    size="4">तब (६)</font><font face="Times New Roman, Times, serif" size="4"> </font><font    size="4">का हल वही है जो (५)</font><font face="Times New Roman, Times, serif" size="4"> </font><font    size="4">का है। </font></p><p>
<font    size="4">यदि स </font><font padma_font_family_property="Times New Roman, Times, serif" face="Times New Roman, Times, serif" size="4">=</font><font    size="4"> न </font><font padma_font_family_property="Times New Roman, Times, serif" face="Times New Roman, Times, serif" size="4">= </font><font    size="4">३</font><font padma_font_family_property="Times New Roman, Times, serif" face="Times New Roman, Times, serif" size="4"> (k = n = 3),</font><font    size="4"> तब (६)</font><font face="Times New Roman, Times, serif" size="4"> </font><font    size="4">का हल निम्नलिखित है : </font></p><p>
<font    size="4">य<sub  >१</sub> </font><font padma_font_family_property="Times New Roman, Times, serif" face="Times New Roman, Times, serif" size="4">= </font><font    size="4">म<sup  >२</sup> - न प,		य<sub  >२ </sub></font><font padma_font_family_property="Times New Roman, Times, serif" face="Times New Roman, Times, serif" size="4">= </font><font    size="4">न फ - म<sup  >२</sup></font></p>
<p><font padma_font_family_property="Times New Roman, Times, serif" face="Times New Roman, Times, serif" size="4">(x</font><sub><font    size="4">१</font></sub><font padma_font_family_property="Times New Roman, Times, serif" face="Times New Roman, Times, serif" size="4"> = m</font><sup><font    size="4">२</font></sup><font padma_font_family_property="Times New Roman, Times, serif" face="Times New Roman, Times, serif" size="4"> - np)		(x</font><sub><font    size="4">२</font></sub><font padma_font_family_property="Times New Roman, Times, serif" face="Times New Roman, Times, serif" size="4"> = nq - m</font><sup><font    size="4">२</font></sup><font padma_font_family_property="Times New Roman, Times, serif" face="Times New Roman, Times, serif" size="4">)</font></p>
<p><font    size="4">य<sub  >३</sub> </font><font padma_font_family_property="Times New Roman, Times, serif" face="Times New Roman, Times, serif" size="4">= </font><font    size="4">न<sup  >२</sup> - म फ     तथा	र<sub> </sub></font><font padma_font_family_property="Times New Roman, Times, serif" face="Times New Roman, Times, serif" size="4">= </font><font    size="4">न<sup  >२</sup>- म प,</font></p>
<p><font padma_font_family_property="Times New Roman, Times, serif" face="Times New Roman, Times, serif" size="4">(x</font><sub><font    size="4">३</font></sub><font padma_font_family_property="Times New Roman, Times, serif" face="Times New Roman, Times, serif" size="4"> = n</font><sup><font    size="4">२</font></sup><font padma_font_family_property="Times New Roman, Times, serif" face="Times New Roman, Times, serif" size="4"> - mq)	    and	(y = n</font><sup><font    size="4">२</font></sup><font padma_font_family_property="Times New Roman, Times, serif" face="Times New Roman, Times, serif" size="4"> - mp),</font></p>
<p><font    size="4">जहाँ म </font><font padma_font_family_property="Times New Roman, Times, serif" face="Times New Roman, Times, serif" size="4">=</font><font    size="4"> छ<sup  >२ </sup></font><font padma_font_family_property="Times New Roman, Times, serif" face="Times New Roman, Times, serif" size="4">+ </font><font    size="4">३ज<sup  >२</sup> 	</font><font padma_font_family_property="Times New Roman, Times, serif" face="Times New Roman, Times, serif" size="4">(m = f</font><sup><font    size="4">२</font></sup><font padma_font_family_property="Times New Roman, Times, serif" face="Times New Roman, Times, serif" size="4"> + 3g</font><sup><font    size="4">२</font></sup><font padma_font_family_property="Times New Roman, Times, serif" face="Times New Roman, Times, serif" size="4">),</font></p>
<p><font    size="4">     न </font><font padma_font_family_property="Times New Roman, Times, serif" face="Times New Roman, Times, serif" size="4">= </font><font    size="4">छ'<sup  >२</sup> </font><font padma_font_family_property="Times New Roman, Times, serif" face="Times New Roman, Times, serif" size="4">+ </font><font    size="4">३ज'<sup  >२	</sup></font><font padma_font_family_property="Times New Roman, Times, serif" face="Times New Roman, Times, serif" size="4">(n = f '</font><sup><font    size="4">२</font></sup><font padma_font_family_property="Times New Roman, Times, serif" face="Times New Roman, Times, serif" size="4"> + 3g'</font><sup><font    size="4">२</font></sup><font padma_font_family_property="Times New Roman, Times, serif" face="Times New Roman, Times, serif" size="4">),</font></p><p>
<font face="Times New Roman, Times, serif" size="4">       </font><font    size="4">प </font><font padma_font_family_property="Times New Roman, Times, serif" face="Times New Roman, Times, serif" size="4">= </font><font    size="4">छ छ'</font><font padma_font_family_property="Times New Roman, Times, serif" face="Times New Roman, Times, serif" size="4">+</font><font    size="4">३ ज ज'</font><font padma_font_family_property="Times New Roman, Times, serif" face="Times New Roman, Times, serif" size="4">+</font><font    size="4">३ छ ज' -- ३ छ' ज</font></p><p>
<font  size="4">     </font><font padma_font_family_property="Times New Roman, Times, serif" face="Times New Roman, Times, serif" size="4">(p = f f '+3 g g'+3 f g' - 3 f ' g)</font></p>
<p><font    size="4">और फ </font><font padma_font_family_property="Times New Roman, Times, serif" face="Times New Roman, Times, serif" size="4">= </font><font    size="4">छ छ'</font><font padma_font_family_property="Times New Roman, Times, serif" face="Times New Roman, Times, serif" size="4">+</font><font    size="4">३ ज ज' -- ३ छ' ज</font></p><p>
<font  size="4">     </font><font padma_font_family_property="Times New Roman, Times, serif" face="Times New Roman, Times, serif" size="4">(q = f f ' +3 g g' - 3 f ' g)</font></p>
<p><font    size="4">अब यदि न </font><font padma_font_family_property="Times New Roman, Times, serif" face="Times New Roman, Times, serif" size="4">=</font><font    size="4">१ </font><font padma_font_family_property="Times New Roman, Times, serif" face="Times New Roman, Times, serif" size="4">(n =1)</font><font    size="4">, प </font><font padma_font_family_property="Times New Roman, Times, serif" face="Times New Roman, Times, serif" size="4">= </font><font    size="4">फ</font><font padma_font_family_property="Times New Roman, Times, serif" face="Times New Roman, Times, serif" size="4"> (p = q)</font><font    size="4">, छ'</font><font padma_font_family_property="Times New Roman, Times, serif" face="Times New Roman, Times, serif" size="4">=</font><font    size="4">१</font><font padma_font_family_property="Times New Roman, Times, serif" face="Times New Roman, Times, serif" size="4"> (f ' = 1)</font><font    size="4">, ज'</font><font padma_font_family_property="Times New Roman, Times, serif" face="Times New Roman, Times, serif" size="4">=</font><font    size="4">० </font><font padma_font_family_property="Times New Roman, Times, serif" face="Times New Roman, Times, serif" size="4">(g'= 0)</font><font    size="4"> और छ - ३ज </font><font padma_font_family_property="Times New Roman, Times, serif" face="Times New Roman, Times, serif" size="4">= </font><font    size="4">० </font><font padma_font_family_property="Times New Roman, Times, serif" face="Times New Roman, Times, serif" size="4">(f - 3g = 0)</font><font    size="4">, तब म </font><font padma_font_family_property="Times New Roman, Times, serif" face="Times New Roman, Times, serif" size="4">=</font><font    size="4">१२ ज<sup  >२</sup> </font><font padma_font_family_property="Times New Roman, Times, serif" face="Times New Roman, Times, serif" size="4">(m = 12 g</font><sup><font    size="4">२</font></sup><font padma_font_family_property="Times New Roman, Times, serif" face="Times New Roman, Times, serif" size="4">)</font><font    size="4">, फ</font><font padma_font_family_property="Times New Roman, Times, serif" face="Times New Roman, Times, serif" size="4">=</font><font    size="4">६ज </font><font padma_font_family_property="Times New Roman, Times, serif" face="Times New Roman, Times, serif" size="4">(q = 6g)</font><font    size="4">, तथा समीकरण य<sub  >१</sub><sup  >३</sup></font><font padma_font_family_property="Times New Roman, Times, serif" face="Times New Roman, Times, serif" size="4">+</font><font    size="4">य<sub  >२</sub><sup  >३</sup></font><font padma_font_family_property="Times New Roman, Times, serif" face="Times New Roman, Times, serif" size="4">+</font><font    size="4">य<sub  >३</sub><sup  >३</sup> </font><font padma_font_family_property="Times New Roman, Times, serif" face="Times New Roman, Times, serif" size="4">=</font><font    size="4">१ </font><font padma_font_family_property="Times New Roman, Times, serif" face="Times New Roman, Times, serif" size="4">(x</font><sub><font    size="4">१</font></sub><font  size="4"><sup  >३</sup></font><font padma_font_family_property="Times New Roman, Times, serif" face="Times New Roman, Times, serif" size="4">+x</font><sub><font    size="4">२</font></sub><font  size="4"><sup  >३</sup></font><font padma_font_family_property="Times New Roman, Times, serif" face="Times New Roman, Times, serif" size="4">+x</font><sub><font    size="4">३</font></sub><font  size="4"><sup  >३</sup></font><font padma_font_family_property="Times New Roman, Times, serif" face="Times New Roman, Times, serif" size="4">=1) ...........(7) </font><font    size="4">का हल य<sub  >१</sub></font><font padma_font_family_property="Times New Roman, Times, serif" face="Times New Roman, Times, serif" size="4">=</font><font    size="4">१२ <sup  >२</sup>ज<sup  >४</sup>,<sup> </sup>य<sub  >२</sub></font><font padma_font_family_property="Times New Roman, Times, serif" face="Times New Roman, Times, serif" size="4">= </font><font    size="4">६ज - १२ <sup  >२</sup>ज<sup  >४ </sup>तथा य<sub  >३</sub></font><font padma_font_family_property="Times New Roman, Times, serif" face="Times New Roman, Times, serif" size="4">=</font><font    size="4">१-७२ ज<sup  >३ </sup></font><font padma_font_family_property="Times New Roman, Times, serif" face="Times New Roman, Times, serif" size="4">(x</font><sub><font    size="4">१</font></sub><font padma_font_family_property="Times New Roman, Times, serif" face="Times New Roman, Times, serif" size="4">=12<sup padma_font_family_property="Times New Roman, Times, serif">2</sup></font><sup><font  size="4"> </font></sup><font padma_font_family_property="Times New Roman, Times, serif" face="Times New Roman, Times, serif" size="4">g</font><sup><font    size="4">४</font></sup><font padma_font_family_property="Times New Roman, Times, serif" face="Times New Roman, Times, serif" size="4">), (x</font><sub><font    size="4">२</font></sub><font padma_font_family_property="Times New Roman, Times, serif" face="Times New Roman, Times, serif" size="4"> = 6g - 12<sup padma_font_family_property="Times New Roman, Times, serif">2</sup> g</font><sup><font    size="4">४</font></sup><font padma_font_family_property="Times New Roman, Times, serif" face="Times New Roman, Times, serif" size="4">) and (x</font><sub><font    size="4">३</font></sub><font padma_font_family_property="Times New Roman, Times, serif" face="Times New Roman, Times, serif" size="4"> = 1- 72 g</font><sup><font    size="4">३</font></sup><font padma_font_family_property="Times New Roman, Times, serif" face="Times New Roman, Times, serif" size="4">) </font><font    size="4">होगा। यह हल के. माहलर </font><font padma_font_family_property="Times New Roman, Times, serif" face="Times New Roman, Times, serif" size="4">(K. Mahler)</font><font    size="4"> की देन है। मारडेल </font><font padma_font_family_property="Times New Roman, Times, serif" face="Times New Roman, Times, serif" size="4">(Mordell) </font><font    size="4">ने यह प्रश्न उठाया कि क्या डायफैंटीय समीकरण (७) का कोई हल है </font><font padma_font_family_property="Times New Roman, Times, serif" face="Times New Roman, Times, serif" size="4">?</font><font    size="4"> इसके उत्तर में माहलर ने उपर्युक्त हल ज्ञात किया। </font></p><p>
<font    size="4">	जब स </font><font padma_font_family_property="Times New Roman, Times, serif" face="Times New Roman, Times, serif" size="4">= </font><font    size="4">न </font><font padma_font_family_property="Times New Roman, Times, serif" face="Times New Roman, Times, serif" size="4">= </font><font    size="4">५</font><font padma_font_family_property="Times New Roman, Times, serif" face="Times New Roman, Times, serif" size="4"> (k = n = 5)</font><font    size="4">,
 तब समीकरण (६) का हल काशी हिंदू विश्वविद्यालय के प्राध्यापक, 
सुब्रह्मण्यम् शास्त्री, ने १९३९ ई० में ज्ञात किया, जो निम्नलिखित है :</font></p><p>
<font    size="4">	य<sub  >१</sub></font><font padma_font_family_property="Times New Roman, Times, serif" face="Times New Roman, Times, serif" size="4">=</font><font    size="4">७५ ट<sup  >५</sup> - १,	य<sub  >२</sub></font><font padma_font_family_property="Times New Roman, Times, serif" face="Times New Roman, Times, serif" size="4">= </font><font    size="4">१</font><font padma_font_family_property="Times New Roman, Times, serif" face="Times New Roman, Times, serif" size="4">+</font><font    size="4">२५ट<sup  >५</sup>,	य<sub  >३</sub></font><font padma_font_family_property="Times New Roman, Times, serif" face="Times New Roman, Times, serif" size="4">= </font><font    size="4">१ - २५ट<sup  >५</sup></font></p><p><font  size="4">
<sup>	</sup></font><font padma_font_family_property="Times New Roman, Times, serif" face="Times New Roman, Times, serif" size="4">(x</font><sub><font    size="4">१</font></sub><font padma_font_family_property="Times New Roman, Times, serif" face="Times New Roman, Times, serif" size="4">= 75 t<sup padma_font_family_property="Times New Roman, Times, serif">5</sup> - 1),	 (x</font><sub><font    size="4">२</font></sub><font padma_font_family_property="Times New Roman, Times, serif" face="Times New Roman, Times, serif" size="4">= 1+25t<sup padma_font_family_property="Times New Roman, Times, serif">5</sup>),	(x</font><sub><font    size="4">३</font></sub><font padma_font_family_property="Times New Roman, Times, serif" face="Times New Roman, Times, serif" size="4">= 1 - 25t<sup padma_font_family_property="Times New Roman, Times, serif">5</sup>)</font></p><p>
<font face="Times New Roman, Times, serif" size="4">	</font><font    size="4">य<sub  >४ </sub></font><font padma_font_family_property="Times New Roman, Times, serif" face="Times New Roman, Times, serif" size="4">= </font><font    size="4">१० ट<sup  >२</sup>,<sup>	</sup>य<sub  >५ </sub></font><font padma_font_family_property="Times New Roman, Times, serif" face="Times New Roman, Times, serif" size="4">= </font><font    size="4">५० ट<sup  >४</sup>,<sup>	</sup>र </font><font padma_font_family_property="Times New Roman, Times, serif" face="Times New Roman, Times, serif" size="4">= </font><font    size="4">१</font><font padma_font_family_property="Times New Roman, Times, serif" face="Times New Roman, Times, serif" size="4">+</font><font    size="4">७५ ट<sup  >५</sup></font></p><p><font  size="4">
<sup>	</sup></font><font padma_font_family_property="Times New Roman, Times, serif" face="Times New Roman, Times, serif" size="4">(x</font><sub><font    size="4">४</font></sub><font padma_font_family_property="Times New Roman, Times, serif" face="Times New Roman, Times, serif" size="4">= 10 t<sup padma_font_family_property="Times New Roman, Times, serif">2</sup>),<sup>	</sup>(x</font><sub><font    size="4">५</font></sub><font padma_font_family_property="Times New Roman, Times, serif" face="Times New Roman, Times, serif" size="4">= 50 t<sup padma_font_family_property="Times New Roman, Times, serif">4</sup>),<sup>	</sup>(y= 1+75 t<sup padma_font_family_property="Times New Roman, Times, serif">5</sup>)</font></p>
<p><font    size="4">समीकरण (२) को पूर्णांकों में हल करने के लिए डिक्सन </font><font padma_font_family_property="Times New Roman, Times, serif" face="Times New Roman, Times, serif" size="4">(Dickson) </font><font    size="4">ने निम्नलिखित समीकरणों पर विचार किया :</font></p><p>
<font    size="4">	कय</font><sup><font padma_font_family_property="Times New Roman, Times, serif" face="Times New Roman, Times, serif" size="4">2</font></sup><font padma_font_family_property="Times New Roman, Times, serif" face="Times New Roman, Times, serif" size="4">+ </font><font    size="4">खयर </font><font padma_font_family_property="Times New Roman, Times, serif" face="Times New Roman, Times, serif" size="4">+</font><font    size="4"> गर</font><sup><font padma_font_family_property="Times New Roman, Times, serif" face="Times New Roman, Times, serif" size="4">2</font></sup><font  size="4"> </font><font padma_font_family_property="Times New Roman, Times, serif" face="Times New Roman, Times, serif" size="4">=</font><font    size="4"> व<sub  >१</sub> व<sub  >२</sub> ...............व<sub  >न</sub>  </font><font padma_font_family_property="Times New Roman, Times, serif" face="Times New Roman, Times, serif" size="4">}</font> </p><p>
<font  size="4">	</font><font padma_font_family_property="Times New Roman, Times, serif" face="Times New Roman, Times, serif" size="4">ax<sup padma_font_family_property="Times New Roman, Times, serif">2</sup> + bxy + cy<sup padma_font_family_property="Times New Roman, Times, serif">2</sup> = w</font><sub><font    size="4">१</font></sub><font padma_font_family_property="Times New Roman, Times, serif" face="Times New Roman, Times, serif" size="4"> w</font><sub><font    size="4">२</font></sub><font padma_font_family_property="Times New Roman, Times, serif" face="Times New Roman, Times, serif" size="4"> ...........w<sub padma_font_family_property="Times New Roman, Times, serif">n</sub>        }.......................(8)</font></p>
<p><font    size="4">जहाँ व<sub  >१</sub>, व<sub  >२</sub>, ...............,व<sub  >न</sub></font><font padma_font_family_property="Times New Roman, Times, serif" face="Times New Roman, Times, serif" size="4"> [w</font><sub><font    size="4">१</font></sub><font padma_font_family_property="Times New Roman, Times, serif" face="Times New Roman, Times, serif" size="4">, w</font><sub><font    size="4">२</font></sub><font padma_font_family_property="Times New Roman, Times, serif" face="Times New Roman, Times, serif" size="4">, ..........., w<sub padma_font_family_property="Times New Roman, Times, serif">n</sub>] </font><font    size="4">और क, ख, ग </font><font padma_font_family_property="Times New Roman, Times, serif" face="Times New Roman, Times, serif" size="4">(a, b, c) </font><font    size="4">पूर्णांक हैं। उन्होंने इसको पूर्ण रूप से हल किया।</font></p><font  size="4">
<p  >समीकरण (८) के व्यापक रूप अर्थात्</p>
</font><p><font    size="4">	कय</font><sup><font padma_font_family_property="Times New Roman, Times, serif" face="Times New Roman, Times, serif" size="4">2</font></sup><font padma_font_family_property="Times New Roman, Times, serif" face="Times New Roman, Times, serif" size="4">+ </font><font    size="4">खयर </font><font padma_font_family_property="Times New Roman, Times, serif" face="Times New Roman, Times, serif" size="4">+</font><font    size="4"> गर</font><sup><font padma_font_family_property="Times New Roman, Times, serif" face="Times New Roman, Times, serif" size="4">2</font></sup><font  size="4"> </font><font padma_font_family_property="Times New Roman, Times, serif" face="Times New Roman, Times, serif" size="4">= </font><font    size="4">ल<sup  >न	    </sup></font><font padma_font_family_property="Times New Roman, Times, serif" face="Times New Roman, Times, serif" size="4">}</font></p>
<sup></sup><p><font  size="4"><sup>	</sup></font><font    size="4">(</font><font padma_font_family_property="Times New Roman, Times, serif" face="Times New Roman, Times, serif" size="4">ax<sup padma_font_family_property="Times New Roman, Times, serif">2</sup> + bxy + cy<sup padma_font_family_property="Times New Roman, Times, serif">2</sup> = z<sup padma_font_family_property="Times New Roman, Times, serif">n</sup>)	   }....................(9)</font></p>
<p><font    size="4">के हल वाहलिन </font><font padma_font_family_property="Times New Roman, Times, serif" face="Times New Roman, Times, serif" size="4">(Wahlin) </font><font    size="4">द्वारा १९२४ ई० और स्कोलेन </font><font padma_font_family_property="Times New Roman, Times, serif" face="Times New Roman, Times, serif" size="4">(Skolen) </font><font    size="4">द्वारा १९३८ ई० में दिए गए।</font></p><p>
<font    size="4">	लैंग्राज़ </font><font padma_font_family_property="Times New Roman, Times, serif" face="Times New Roman, Times, serif" size="4">(Langranze) </font><font    size="4">ने १७६९ ई० में और यूलर </font><font padma_font_family_property="Times New Roman, Times, serif" face="Times New Roman, Times, serif" size="4">(Euller) </font><font    size="4">ने १८७० ई० में </font></p><p>
<font    size="4">	य</font><sup><font padma_font_family_property="Times New Roman, Times, serif" face="Times New Roman, Times, serif" size="4">2</font></sup> <font    size="4">- मर</font><sup><font padma_font_family_property="Times New Roman, Times, serif" face="Times New Roman, Times, serif" size="4">2</font></sup><font  size="4"> </font><font padma_font_family_property="Times New Roman, Times, serif" face="Times New Roman, Times, serif" size="4">= </font><font    size="4">ल<sup  >न	</sup> 		(</font><font padma_font_family_property="Times New Roman, Times, serif" face="Times New Roman, Times, serif" size="4">x<sup padma_font_family_property="Times New Roman, Times, serif">2</sup> - my<sup padma_font_family_property="Times New Roman, Times, serif">2</sup> = z<sup padma_font_family_property="Times New Roman, Times, serif">n</sup>)</font></p>
<font  size="4"><p  >के अनंत हल ज्ञात किए।</p>
</font><p><font    size="4">	समीकरण (३) के हलों की संख्या सीमित है, यदि न <font padma_font_family_property="Symbol" face="Symbol">�</font>
</font><font face="Times New Roman, Times, serif" size="4"> </font><font    size="4">३ </font><font padma_font_family_property="Times New Roman, Times, serif" face="Times New Roman, Times, serif" size="4">(n<font padma_font_family_property="Symbol" face="Symbol">�</font>
 3) </font><font    size="4">और यदि इसका बायाँ पक्ष ऐसे समघात उत्पादकों </font><font padma_font_family_property="Times New Roman, Times, serif" face="Times New Roman, Times, serif" size="4">(homogeneous factors) </font><font    size="4">में न तोड़ा जा सके जिनके गुणांक पूर्णांक हों।</font></p><p>
<font    size="4">	डायफैंटीय समीकरण के अध्ययन ने अब विश्लेषण </font><font padma_font_family_property="Times New Roman, Times, serif" face="Times New Roman, Times, serif" size="4">(analysis) </font><font    size="4">का रूप ले लिया है। इससे संबंधित सामग्री संख्यासिद्धांत </font><font padma_font_family_property="Times New Roman, Times, serif" face="Times New Roman, Times, serif" size="4">(Theory of Numbers) </font><font    size="4">के विभिन्न विषयों -- वारिंग प्रमेय </font><font padma_font_family_property="Times New Roman, Times, serif" face="Times New Roman, Times, serif" size="4">(Waring's Theorem) </font><font    size="4">समशेषता सिद्धांत </font><font padma_font_family_property="Times New Roman, Times, serif" face="Times New Roman, Times, serif" size="4">(Theory of Congruences)</font><font    size="4">, द्विवर्णी वर्ग के रूप </font><font padma_font_family_property="Times New Roman, Times, serif" face="Times New Roman, Times, serif" size="4">(Binary Forms)</font><font    size="4">, पूर्णाकों के घातों के रूप में पूर्णांकों के निरूपण </font><font padma_font_family_property="Times New Roman, Times, serif" face="Times New Roman, Times, serif" size="4">(Representation of numbers as sums of powers) </font><font    size="4">आदि के साथ पर्याप्त मात्रा में मिलती है।</font></p>
<p> <font    size="4">	सं. ग्रं. 
  -- एल. ई. डिक्सन : हिस्ट्री 
  ऑव दि थ्योरी 
  ऑव नंबर्स, खंड 
  २, (सन् १९००) 					</font><font padma_font_family_property="Times New Roman, Times, serif" face="Times New Roman, Times, serif" size="4">[</font><font    size="4">तिलेश्वर 
  राय</font><font padma_font_family_property="Times New Roman, Times, serif" face="Times New Roman, Times, serif" size="4">] 
  </font></p>
<font size="2"></font></body></html>