<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="4"><b  >ताकाहाशी, कारेकियो, वाइकांउट</b></font><font    size="4">
 जापानी वित्तविशेषज्ञ था। सन् १८५४ में इसका जन्म हुआ और अमरीका में 
अंग्रेजी शिक्षा प्राप्त करने के बाद २१ वर्ष की आयु में ओसाका इंग्लिश 
स्कूल का प्रधानाचार्य बना। इसे कृषि और वाणिजय विभाग के कार्य का अनुभव 
प्राप्त करने का अवसर भी प्राप्त हुआ। ३८ वर्ष की आयु में इसने बैंक में 
नौकरी कर ली और पहले निदेशक तथा बाद में उपप्रधान के पद पर पहुँच गया। १९११
 में यह बैंक ऑव जापान का गवर्नर बन गया। दो वर्ष बाद और पुन: १९१८ में 
इसने वित्तमंत्री का कार्यभार संभाला। १९२१-२२ में यह जापान का प्रधान 
मंत्री था। इसके जीवन के अंतिम कुछ वर्ष वित्तमंत्रालय का संचालन करने में 
बीते। १९३६ में इसकी हत्या हुई।</font></p>
<font size="2"></font></body></html>