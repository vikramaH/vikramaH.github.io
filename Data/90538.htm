<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 14pt; font-family: DV-TTSurekhEN;">मैसूर</span></b><span   style="font-size: 14pt; font-family: DV-TTSurekhEN;"> 
    १. राज्य, स्थित: १८</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> 
    २५</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> से ३१</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> १५</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> उ०अ० तथा ७४</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> १०</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> से ७८</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> ३५</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> पू० दे०। यह दक्षिणी 
    भारत का एक राज्य है, जिसका पुनर्गठन सन् १९५६ में भाषा के 
    आधर पर किया गया था। इसके परिणामस्वरूप कन्नड़ भाषी क्षेत्रों 
    को इसमें मिला दिया गया है। इसका क्षेत्रफल ७४,२१० वर्ग मील 
    है। इसके उत्तर में महाराष्ट्र, पूर्व में आंध्र प्रदेश, दक्षिण में 
    केरल और मद्रास एवं पश्चिम में गोआ एवं अरब सागर हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">धरातल एवं प्राकृतिक बनावट- मैसूर राज्य का धरातल 
    ऊँचा नीचा एवं पठारी है। समुद्रतल से ऊँचाई लगभग 
    २,००० फुट है। प्राकृतिक बनावट के आधार पर इस दो भागों 
    में विभक्त किया जा सकता है: (१) पश्चिम का तटीय मैदान और 
    (२)<span   style="">   </span> दक्षिणी दकन प्रदेश। तटीय 
    मैदान मालाबार तट का उत्तरी भाग है, जिसकी चौड़ाई बहुत 
    कम है। इसके पश्चिम में पश्चिमी घाट की पहाड़ियाँ हैं, जिनसे 
    छोट छोटी द्रुतगामिनी नदियाँ निकलकर अरबसागर में विलीन 
    हो जाती हैं। पूर्वी भाग उच्च महाड़ी एवं पठारी प्रदेश है। मैसूर 
    के मध्य में, उत्तर से दक्षिण, पश्चिमी घाट की पहाड़ियाँ है। इसके 
    पूर्व में प्राचीन चट्टानों से निर्मित दकन का भाग है। उत्तर-पूर्व 
    में कृष्णा, तुंगभद्रा एवं भीमा नदियों का समतल उच्च मैदान 
    है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">जलवायु एवं प्राकृतिक वनस्पति- यहाँ का ताप साधरणतया 
    ऊँचा रहता है। औसत ताप २७<sup  >०</sup> सें. है। तापांतर 
    आंतरिक भाग में अधिक रहता है। वर्षा पश्चिमी घाट के पश्चिम 
    में अधिक (३७५ सेंमी. से अधिक) एवं पूर्व के वृष्टिछाया प्रदेश 
    में कम (५० सेंमी. से कम) होती है। अधिकांश: वर्षा दक्षिण-पूर्वी 
    मानसून से होती है। यहाँ की प्राकृतिक वनस्पति सदाबहार 
    के जंगल हैं, जिनसे सागौन, चंदन, राज़बुड आदि की लकड़ी 
    प्राप्त होती है। वनाच्छादित क्षेत्र १२,००० वर्ग मील है, जो संपूर्ण 
    क्षेत्र का १७ प्रतिशत है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">कृषि- ५३.५ प्रतिशतक्षेत्र में खेती होती है तथा ७१.२</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">% 
    </span><span   style="font-size: 14pt; font-family: DV-TTSurekhEN;">जनसंख्या 
    कृषि कार्य में लगी हुई है। मुख्य उपजें धान, ज्वार, गेहूँ, 
    दलहन मूँगफली, कपास आदि हैं। वागाती खेती में कहवा, चाय 
    तथा रबर का उत्पादन होता है। पशुपालन भी महत्वपूर्ण है। 
    मैसूर राज्य में लगभग १० लाख रूपये के मूल्य की मछलियाँ प्रति 
    एर्ष पकड़ी जाती हैं। तुंगभद्रा एवं घाटप्रभा आदि १४ बहुउद्देश्यीय 
    सिंचाई योजनाएँ आ रही हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">खनिज पदार्थ- सोना हट्टी एवं कामत श्रेणियों में, बेंगलूरू 
    एवं चिक्कमगलूरू में ऐस्वेस्टस तथा लोहा और मैंग्नीज, ताँबा, 
    बॉक्साइट, गंधक आदि, अन्य क्षेत्रों में मिलते हैं। कोयला एवं 
    खनिज तेल का अभाव है, जिसकी पूर्ति जल विद्युत से की जा रही 
    है। यह अधिकांशत: शारावती, भद्रा एवं तुंगभद्रा जलविद्युत् योजनाओं 
    से प्राप्त होती है। </span></p>
  <p class="MsoNormal"><span   style="font-size: 14pt; font-family: DV-TTSurekhEN;">उद्योग- रेशमी वस्त्र, चमड़े, आभूषण, टोकरी, रस्सी, 
    चंदन, हाथीदांत की वस्तुएँ आदि के कुटीर उद्योग तथा वस्त्र उद्योग 
    श्रेंगलूरू मैसूर, बल्लारि आदि में, लोहे एवं इस्पात का उद्योग 
    भद्रावती में, सीमेंट शाहाबाद एवं भद्रावती में, दियासलाई 
    शिवमोगा में, ऊनी एवं रंशमी वस्त्र बेंगलूरू एवं मैंसूर में, 
    कागज भद्रावती में तथा टेलीफोन, हवाई जहाज आदि, के उद्योग 
    बैंगलूरू में हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">यातायात- सड़कों की लंबाई ४३,६०० कि० मी० एवं रेलमार्ग 
    की लंबाई २,६८७ किमी० है। बेंगलोर बड़ा जंकशन है तथा वायु 
    यातायात का भी केंद्र है। मंगलूर तथा कारवार आदि प्रमुख बंदरगाह 
    हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">जनसंख्या- इसकी जनसंख्या २,३४,८६,७७२ (१९६१) है। जनसंख्या 
    का घनत्व मैदान की ओर अधिक हैं। ७ प्रतिशत जनसंख्या ग्रामीण 
    है। एवं १,००० में २५४ ही शिक्षित हैं। बेंगलूरू, मैसूर, कोलार, 
    हुब्ली, धारबाड़, मंगलूरू, बेलगाँव आदि मुख्य नगर हैं। बेंगलौर 
    राज्य की राजधानी है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">दर्शनीय स्थान- जोग प्रपात, बेंगलॅरू में लाल बाग, 
    रमन अनुसंधानशाला आदि, कावेरी प्रपात, श्री रंगपटनम में 
    रंगनाथ स्वामी का मंदिर, मैसूर में वृंदावन बाग तथा अन्य 
    कई स्थानों के मंदिर दर्शनीय हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">२. नगर: स्थिति १२</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;">१९</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> उ० अ० एवं ७६</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> ३८</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> पू० दे० है। मैसूर 
    राज्य का एक प्रसिद्ध राज्य में इस नगर का जनसंख्या के दृष्टि 
    से द्वितीय<span   style="">श् </span>स्थान है। यह मैसूर 
    जिले का शासन केद्र एवं दक्षिणी रेलमार्ग का प्रमुख स्टेशन है। 
    नगर अति सुंदर एवं स्वच्छ है, जिसमें रंग बिरंगे पुष्पों से 
    युक्त बाग बगीचों की भरमार है। चामुडी पहाड़ी<span   style="">श् </span>पर स्थित होने के कारण प्राकृतिक 
    छटा का आवास बना हुआ है। भूतपूर्व महाराजा का महल, विशाल 
    चिड़ियाघर, नगर के समीप ही कृष्णाराजसागर बाँध, वृंदावन 
    वाटिका, चामुंडी की पहाड़ी तथा सोमनाथपुर का मंदिर आदि 
    दर्शनीय स्थान हैं। इन्हीं आकर्षणों के कारण इसे पर्यटकों 
    का स्वर्ग कहते हैं। यहाँ पर सूती एवं रेशमी कपड़े, चंदन 
    का साबुन, बटन, बेंत एवं अन्य कलात्मक वस्तुएँ भी तैयार की 
    जाती हैं। यहाँ प्रसिद्ध मैसूर विश्वविद्यालय भी है।<span   style="">   </span>(सु० चं० श०) </span></p>
  <p   class="MsoBodyText2">मैसूर (इतिहास)- मैसूर का प्रामाणिक इतिहास 
    भारत पर सिकंदर के आक्रमण (३२७ ई० पू०) के बाद से प्राप्त 
    होता है। उस तूफान के पश्चात् ही मैसूर के उत्तरी भाग पर 
    सातवाहन वंश का अधिकार हुआ था, और यह अधिकार द्वितीय 
    शती ईसवी तक चला। मैसूर के ये राजा सातकर्णी कहलाते 
    थे। इसके बाद उत्तर कशचमी क्षेत्र पर कदंब वंश का और उतर 
    पूर्वी<span   style="">श् </span>भाग पर पल्लवों का शासन हुआ। कदंबों 
    की राजधनी वनवासी में तथा पल्लवों की कांची में थी। इसी 
    बीच उतर से इक्ष्वाकु वंश के सातवें राजा दुर्विनीत ने पल्लवों 
    से कुछ क्षेत्र छीनकर अपने अधिकार में कर लिए। आठवें शासक श्रीपुरूष 
    ने पल्लवों को हारकर 'परमनदि' की उपाधि धारण की, जो 
    गंग वंश के परवर्ती शासकों की भी उपाधि कायम रही।</p>
  <p class="MsoNormal"><span   style="font-size: 14pt; font-family: DV-TTSurekhEN;">उत्तर पश्चिमी क्षेत्र पर पांचवी शती में चालुक्यों ने 
    आक्रमण किया। छठी शती में चालुक्य नरेश पुलिकैशिन ने पल्लवों 
    से वातादि (वादामी) छीन लिया ओर वहीं राजधानी स्थापित की। 
    आठवीं शती के अंत में राष्ट्रकूट वंश के ध्रूव या धारावर्ष नामक 
    राजा ने पल्लव नरेश से कर वसूल किया और गंग वंश के राजा 
    को भी कैेद कर लिया। बाद में गंग राजा मुक्त कर दिया गया: 
    राचमल (लगभग ८२० ई०) के बाद गंग वंश का प्रभाव<span   style="">श् </span>पुन:<span   style="">श् </span>बढ़ने 
    लगा। सन् १००४<span   style="">श् </span>में चोलवंशीय 
    राजेंद्र चोल ने गंगों को हराकर दक्षिण तथा पूर्वी हिस्से<span   style="">श् 
    </span>पर अपना अधिकार कर लिया।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">मैसूर के शेष भाग याने उत्तर तथा पशिचमी क्षेत्र<span   style="">श् 
    </span>पर पश्चिमी चालुक्यों का अधिकार रहा। इनमें विक्रमादित्य 
    बहुत प्रसिद्ध था, जिसने १०७६ से ११२६ तक शासन किया। ११५५ में 
    चालुक्यों का स्थान कलचूरियों ने ले लिया। इनकी सत्ता ११५३ 
    तक ही कायम रही।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">गंग वंश की समाप्ति पर पोयसल या होयसाल वंश 
    का अधिकार स्थापित हो गया। ये अपने को यादव या चंद्रवंशी 
    कहते थे। इनमें बिट्टिदेव अधिक प्रसिद्ध था जिसने ११०४ से ११४१ 
    तक शासन किया। १११६ में तलकाद पर कब्जा करने के बाद उसने 
    मैसूर से चोलों को निकाल बाहर किया। सन् १३४३ में इस 
    वंश का प्रमुख<span   style="">श् </span>समाप्त हो गया।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">सन् १३३६ में तुंगभद्रा के पास विजयनगर नामक एक 
    हिंदु राज्य उभरा। इसके संस्थापक हरिहर तथा बुक्क थे। इसके 
    आठ राजाओं सिंहासन पर अधिकार कर लिया। उसकी मृत्यु के बाद 
    उसके तीन पुत्रों, नरसिंह, कृष्णराय तथा अच्युतराय, ने बारी 
    बारी से राजसता संभाली। सन्<span   style="">श् </span>१५६५ 
    में बीजापुर, गोलकुंडा आदि मुसलिम राज्यों के सम्मिलित आक्रमण 
    से तालीफोटा की लड़ाई में विजयनगर राज्य का अंत हो गया।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">१८वीं शती में मैसूर पर मुसलमान शासक हैदरअली की 
    पताका फहराई। सन् १७८२ में उसकी मृत्यु के बाद १७९९ तक उसका 
    पुत्र टीपू सुल्तान शासक रहा। इन दोनों ने अंग्रेजों से अनेक 
    लड़ाईयाँ लड़ी। श्रीरंगपट्टम् के युद्ध में टीपू सुल्तान की मृत्यु 
    हो गई। तत्पश्चात् मैसूर के भाग्यनिर्णय का अधिकार अंग्रेजों 
    ने अपने हाथ में ले लिया। किंतु राजनीतिक स्थिति निरंतर उलझी<span   style="">श् 
    </span>हुई बनी रही, इसलिये १८३१ में हिंदु राजा को गद्दी 
    से उतारकर वहाँ अंग्रेज कमिश्नर नियुक्त हुआ। १८८१ में हिंदु राजा 
    चामराजेंद्र गद्दी पर बैठे।<span   style="">श् </span>१८९४ 
    में कलकते में इनका देहावसान हो गया। महारानी के संरक्षण 
    में उनके बड़े पुत्र राजा बने और १९०२ में शासन संबंधी पूरे 
    अधिकार उन्हें सौंप दिए गए। भारत के स्वतंत्र होने पर मैसूर 
    नाम का<span   style="">श् </span>एक पृथक् राज्य बना दिया गया जिसमें 
    पास पास के भी कुछ क्षेत्र सम्मिलित कर दिए गए।</span></p>
</div>
</body></html>