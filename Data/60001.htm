<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >दरभंगा 
  </b>१. जिला, यह भारत 
  के बिहार राज्य 
  के उत्तर में स्थित 
  जिला है। यहाँ 
  का क्षेत्रफल ३,३४५ वर्ग 
  मील है जिले 
  के उत्तर में नेपाल 
  और दक्षिण में 
  गंगा नदी है। 
  इस क्षेत्र का जलनिकास 
  गंगा की सहायक 
  नदियों के द्वारा 
  होता है। नदी 
  के द्वारा निर्मित 
  उर्वरा भूमि के 
  कारण यहाँ धान, 
  गन्ना, मक्का, ज्वर, 
  बाजरा, गेहूँ, 
  जौ, तिलहन, कपास 
  और जूट की 
  उत्तम खेती होती 
  है। धान कूटने, 
  चीनी, जूट और 
  तिलहन पेरने 
  की मिलें यहाँ 
  हैं। जिले के मुख्य 
  नगर दरभंगा 
  और मधुबनी 
  हैं।</font></p>
<font  size="4"> 
<p><font    size="4">२. नगर, स्थिति 
  : २६<font padma_font_family_property="Symbol" face="Symbol">° </font>१५<font padma_font_family_property="Symbol" face="Symbol">¢ </font>उ.अ. 
  तथा ८६<font padma_font_family_property="Symbol" face="Symbol">° </font>३<font padma_font_family_property="Symbol" face="Symbol">¢</font> 
  पू.दे.। यह उपर्युक्त 
  जिले का केंद्रीय 
  नगर है। यह नगर 
  गंगा की सहायक 
  छोटी बाघमती 
  नदी पर पटना 
  से ६० मील उत्तर-पूर्व 
  में स्थित है। यह 
  रेल और सड़कों 
  का केंद्र है। समीपवर्ती 
  क्षेत्रों की उपजों 
  की यहाँ मंडी 
  है। यहाँ पर प्रसिद्ध 
  मेडिकल कालेज 
  है। जिले के सरकारी 
  कार्यालय इसके 
  उपनगर लहरियासराय 
  में हैं।	(कृष्णमोहन गुप्त)</font></p>
</font> 
</body></html>