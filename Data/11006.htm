<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><b><font    size="5">आर्केलाउस</font><font > 
  </font></b><font   > २. हेरोद 
  महान् के पुत्र 
  और जूदा राज्य 
  के उत्तराधिकारी। 
  हेरोद ने पहले 
  अपने दूसरे पुत्र 
  ऐंतीपास को 
  अपना उत्तरधिकारी 
  बनाया था, किंतु 
  अपनी अंतिम वसीयत 
  द्वारा उन्होंने 
  आर्केलाउस को 
  वे सब अधिकार 
  दे दिए जो ऐंतीपास 
  को दिए थे सेना 
  ने उन्हें राजा घोषित 
  कर दिया, किंतु 
  उस समय तक उन्होंने 
  राजा बनना स्वीका 
  नहीं किया जब 
  तक रोम के सम्राट् 
  ओगुस्तन उनके 
  इस दावे को स्वीकार 
  न करें। रोम 
  की यात्रा से पूर्व 
  उन्होंने बड़ी निर्दयता 
  से फारसियों 
  के विद्रोह का 
  दमन किया और 
  ३,००० विद्रोहियों 
  को मौत के घाट 
  उतार दिया। ओगुस्तस 
  द्वारा मान्यता 
  प्राप्त होने पर 
  उन्होंने और अधिक 
  दमन के साथ शासन 
  प्रारंभ किया। 
  यहूदी धर्म के 
  नियमों का उल्लंघन 
  करने के कारण 
  सन् ७ ई. में वे पदच्युत 
  करके निर्वासित 
  कर दिए गए।	(वि.ना.पां.)</font></p>
<b></b>
<p><font  size="5"><b></b></font></p>
<p padma_font_family_property="serif"> </p></body></html>