<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b> 
<p><font  size="4"><b  >खंडगिरि</b></font><font    size="4"> 
  उड़ीसा में पुरी 
  जिले में खुर्दा 
  के निकट स्थित 
  एक पर्वत। इसमें 
  तथा इससे संबद्ध 
  उदयगिरि में उत्खनित 
  जैन लयण (गुफाएँ) 
  हैं। खंडगिरि स्थित 
  लयणों की संख्या 
  १९ है। इसी प्रकार 
  उदयगिरि में ४४ 
  और नीलगिरि 
  में ३ गुफाएँ हैं। 
  ये सभी ईसापूर्व 
  दूसरी-पहली 
  शती की अनुमान 
  की जाती है। उनके 
  अनेक भागों में 
  मूर्तियों का 
  उच्चित्रण हुआ है। 
  इन गुफाओं में 
  सबसे प्रख्यात हाथी 
  गुंफा है जिसके 
  ऊपर महामेघवाहन 
  खारवेल की प्रशस्ति 
  अंकित है जो ऐतिहासिक 
  दृष्टि से बड़े महत्व 
  का है। (परमेवरीलाल 
  गुप्त)</font></p>
</body></html>