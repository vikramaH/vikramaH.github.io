<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<font >
<p  ><b  >आइज़नहावर, 
  ड्वाइट डेविड </b> (१८९०) 
  संयुक्त राज्य अमरीका 
  के ३४ वें राष्ट्रपति 
  । इन्होंने १९११ में सेना 
  में प्रवेश किया 
  और निंतर उन्नति 
  करते चले गए। पहले 
  महयुद्ध में भी 
  इन्होंने भाग लिया 
  और दूसरे 
  महायुद्ध के समय 
  तो ये विख्यात 
  जनरल ही हो 
  गए थे। दूसरे महायुद्ध 
  से पहले ही १९३५ में 
  जनरल मैक आर्थर 
  ने आइज़नहावर 
  को फिलिप्पाइंस 
  में सेना का उपपरामर्शदाता 
  नियुक्त कर दिया 
  था। दूसरे महायुद्ध 
  में जनरल आइज़नहावर 
  ने ब्रिटिश और 
  अमरीकी सेनाओं 
  का उल्लेखनीय संचालन 
  किया।</p>
<p  >युद्ध से लौटने 
  के बाद आइज़हावर 
  अमरीका में अत्यंत 
  लोकप्रिय हो 
  गए थे । और जब 
  वे न्यूयार्क सिटी 
  में पहुँचे तब 
  करीब ४० लाख जनता 
  ने उनका स्वागत 
  किया। १९५५ के चुनाव 
  में आइज़नहावर 
  रिपब्लिकन (प्रजातंत्रीय) 
  दल की ओर से 
  अमरीका के प्रेसिडेंट 
  चुन लिए गए। दूसरी 
  बार भी वे वहाँ 
  के प्रेसिडेंट चुने 
  गए। उनक विशेष प्रयास 
  अधिक से अधिक पश्चिमी 
  मित्रराष्ट्रों 
  को रूस के मुकाबले 
  प्रबल बनाना रहा 
  है जिससे शक्ति 
  के संतुलन के 
  फलस्वरूप विश्व में 
  शांति बनी रहे। 
</p>
<p style="text-align: left;"   align="RIGHT">(ओं.ना.उ.</p>
<p><b></b></p>
</font> 
</body></html>