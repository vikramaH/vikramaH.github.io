<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<font >
<p  ><b  >इंद्रायुध</b> 
  यह कन्नौज में 
  हर्ष और यशोवर्मन् 
  के बाद होनेवाले 
  आयुधकुल का 
  राजा था। जैन 
  'हरिवंश' से प्रमाणित 
  है कि इंद्रायुध 
  ७८३-८४ ई. में राज करता 
  था। संभवत: उसी 
  के शासनकाल 
  में कश्मीर के राजा 
  जयापीड विजयदित्य 
  ने कन्नौज पर 
  चढ़ाई कर उसे 
  जीता था इंद्रायुध 
  को अनेक चोटें 
  सहनी पड़ीं और 
  विजयादित्य के 
  लौटते ही उसे 
  ध्रव राष्ट्रकूट 
  का सामना करना 
  पड़ा जिसने उसे 
  परास्त कर अपने 
  राजचिह्नों में 
  गंगा और यमुना 
  की धाराएँ भी 
  अंकित कराई। 
  पाल नरेश धर्मपाल 
  इंद्रायुध की यह 
  दुर्बलता न सह 
  सका और राष्ट्रकूट 
  राजा के दक्षिण 
  लौटते ही वह 
  भी कन्नौज पर 
  जा टूटा । इंद्रायुध 
  को उसने गद्दी 
  से उतारकर उसकी 
  जगह चक्रायुध 
  को बैठाया।</p>
<p style="text-align: left;"   align="RIGHT">(ओं.ना.उ.)</p>
<p><b></b></p>
</font> 
</body></html>