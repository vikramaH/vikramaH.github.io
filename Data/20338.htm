<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff" vlink="#800080" link="#0000ff">
<p><font    size="4"><b  >एज्रा </b>(एस्द्रास)। 
  बाबुल के निर्वासन 
  के बाद एज्रा और 
  नहेम्याह ने यहूदियों 
  को बाबुल (बाबीलोन) 
  से निकालकर 
  फिर फिलिस्तीन 
  में बसाया तथा 
  राजधानी जेरूसलम 
  के पुनर्निर्माण 
  और उसके महामंदिर 
  की जीर्णोद्धार 
  के कार्य में प्रमुख 
  भाग लिया था। 
  बाइबिल के दो 
  ग्रंथ एज्रानहेम्याह 
  के नाम से विख्यात 
  है; उनमें बाबुली 
  निर्वासन के 
  अंत अर्थात् ५३९ ई. 
  पू. से लेकर लगभग 
  ४३० ई. पू. तक का यहूदियों 
  का इतिहास मिलता 
  है।	(का.बु.)</font></p>
</body></html>