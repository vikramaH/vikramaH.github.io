<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >एवांसविले 
  </b>संयुक्त राज्य 
  अमरीका के इंडियाना 
  राज्य में ओहायो 
  नदी के तट पर 
  स्थित एक नगर तथा 
  बंदरगाह है। 
  यह वेंडरवर्ग 
  प्रदेश का केंद्र 
  है। संघीय राजमार्ग 
  ४१ तथा प्रादेशिक 
  राजमार्ग ६२, ६५ तथा 
  ६६ यहाँ से होकर 
  जाते हैं। जनसंख्या 
  सन् १९६० ई. में १,४१,५४३ थी। 
  समीपवर्ती प्रदेश 
  कृषि तथा कोयले 
  के उत्पादन में उन्नतिशील 
  है। केवल ५० मील 
  के व्यास में डेढ़ 
  सौ से अधिक कोयले 
  की खदानें हैं। 
  सुविधाजनक 
  स्थिति, रेल एवं 
  जल यातायात 
  की सुविधा होने 
  के कारण यह दक्षिणी 
  इंडियाना का मुख्य 
  वितरण तथा औद्योगिक 
  केंद्र है। व्यापार 
  की मुख्य वस्तुओं 
  में कृषि तथा 
  वातावस्थापन 
  यंत्र, मोटरें, 
  मदिरा, सिगार, 
  वस्त्र, कहवा तथा 
  अन्न हैं।</font></p>
<font size="2"> 
<p><font    size="4">यह नगर 
  सन् १८१२ ई. में रॉबर्ट 
  मॉर्गन एवांस 
  के नाम पर स्थापित 
  किया गया था। 
  सन् १८५० ई. में यहाँ 
  की जनसंख्या केवल 
  ३,२३५ थी।	(श्या.सुं.श.)</font></p>
</font> 
</body></html>