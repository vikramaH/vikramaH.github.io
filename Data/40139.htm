<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="5"><b  >ग्रेट विक्टोरिया 
  मरुस्थल</b></font><font    size="4"> 
  पश्चिमी आस्ट्रेलिया 
  के दक्षिणी-पूर्वी 
  तथा दक्षिणी आस्ट्रेलिया 
  के पश्चिमी भागों 
  में लगभग ५०० मील 
  तक पूर्व से पश्चिम 
  को फैला हुआ 
  एक बृहत् मरुस्थल 
  है। इसकी औसत 
  ऊँचाई ५०० से १,००० फुट 
  है। इसकी ढाल 
  दक्षिण में नलाबर 
  मैदान की ओर 
  पड़ती है। यहाँ 
  पर बालू के टीलों 
  का बाहुल्य है। 
  इसका क्षेत्रफल २,५०,००० 
  वर्ग मील से अधिक 
  है। चूँकि यह 
  उत्तर में गिब्सन 
  मरुस्थल में मिल 
  जाता है, इसलिये 
  इसकी सीमा ठीक 
  रूप से निश्चित 
  नहीं हो पाती 
  है। यह मरुस्थल उत्तर 
  में मुसग्रेव श्रेणी 
  तथा दक्षिण में 
  नलाबर मैदान 
  के मध्य में स्थित 
  है। कुछ स्थानों 
  में यह मरुस्थल आस्ट्रेलिया 
  के दक्षिणी तटों 
  से २० मील से अधिक 
  दूरी पर नहीं 
  है। इस मरुस्थल के 
  मध्य में खारे पानी 
  की अनेक छोटी 
  छोटी झीलें 
  पाई जाती हैं।	(नन्हे 
  लाल)</font></p>
<b></b>
<p><font  size="5"><b></b></font></p>
</body></html>