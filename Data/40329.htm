<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="5"><b  >चातक </b></font><font    size="4">पिक 
  (</font><font padma_font_family_property="Times New Roman, Times, serif" face="Times New Roman, Times, serif" size="4">Cuculidae</font><font    size="4">) 
  कुल का प्रसिद्ध 
  पक्षी है, जो अपनी 
  चोटी के कारण 
  इस कुल के अन्य सब 
  पक्षियों से अलग 
  रहता है। इस कुल 
  के पक्षी संसार 
  के प्राय: सभी गरम 
  देशों में पाए 
  जाते हैं। इन पक्षियों 
  की पहली और 
  चौथी उँगलियाँ 
  पीछे की ओर 
  मुड़ी रहती हैं।</font></p>
<p> <font    size="4">चातक (</font><font padma_font_family_property="Times New Roman, Times, serif" face="Times New Roman, Times, serif" size="4">Crested 
  Hawk Cuckoo</font><font    size="4">) लगभग 
  १५ इंच लंबा काले 
  रंग का पक्षी है, 
  जिसका निचला 
  भाग श्वेत रहता 
  है। इसके स्वाति 
  नक्षत्र में बरसनेवाला 
  ही जल पीने की 
  कथा केवल साहित्य 
  की मान्यता है, 
  वास्तविकता इसमें 
  कुल भी नहीं है।</font></p>
<p> <font    size="4">चित्र. चातक 
  (</font><font padma_font_family_property="Times New Roman, Times, serif" face="Times New Roman, Times, serif" size="4">Pied Crested Cuckoo</font><font    size="4">)</font></p>
<font  size="4"> 
<p  >(प्राकृतिक माप 
  का चतुर्थांश)</p>
</font>
<p><font    size="4">अपने कुल 
  के कोयल (</font><font padma_font_family_property="Times New Roman, Times, serif" face="Times New Roman, Times, serif" size="4">Indian 
  Koel</font><font    size="4">), पपीहा 
  (</font><font padma_font_family_property="Times New Roman, Times, serif" face="Times New Roman, Times, serif" size="4">Hawk Cuckoo</font><font    size="4">) 
  कुक्कू (</font><font padma_font_family_property="Times New Roman, Times, serif" face="Times New Roman, Times, serif" size="4">Cuckoo</font><font    size="4">), 
  काफल पाक्को 
  (</font><font padma_font_family_property="Times New Roman, Times, serif" face="Times New Roman, Times, serif" size="4">Indian Cuckoo</font><font    size="4">), 
  फूपू (</font><font padma_font_family_property="Times New Roman, Times, serif" face="Times New Roman, Times, serif" size="4">European 
  Cuckoo</font><font    size="4">) आदि पक्षियों 
  की तरह इसकी 
  मादा भी दूसरी 
  चिड़ियों के घोसलों 
  में अपना एक एक अंडा 
  रख आती है। उससे 
  जो बच्चा निकलता 
  है वह और सब 
  बच्चों को घोसले 
  के बाहर फेंककर 
  अकेले ही सबका 
  भोजन खा खाकर 
  बढ़ता है।</font></p>
<p> <font    size="4">इसका मुख्य 
  भोजन कीड़े मकोड़े 
  और इल्लियाँ 
  (</font><font padma_font_family_property="Times New Roman, Times, serif" face="Times New Roman, Times, serif" size="4">caterpillars</font><font    size="4">) 
  हैं।	(सुरेश 
  सिंह कुंअर)</font></p>
<b></b>
<p><font  size="5"><b></b></font></p>
</body></html>