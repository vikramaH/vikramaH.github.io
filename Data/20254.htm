<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font ><b  >उल्हासनगर </b></font><font   >महाराष्ट्र
 राज्य के थाना (ठाणे) जिले में स्थित उल्हास नगर राज्य का नवीनतम बड़ा नगर 
है। यह नगर सरकार के पुनर्स्थापन विभाग द्वारा शरणार्थियों को बसाने के लिए
 स्थापित किया गया है। यह थाना जिले के सबसे बड़े औद्योगिक नगर कल्याण से दो
 मील की दूरी पर उल्हास नदी के किनारे बसाया गया है। इस नगर में ९०,००० 
शरणार्थियों को बसाने की योजना बनी थी और १९६१ ई. की जनगणना के समय इस नगर 
की जनसंख्या १,०७,७६० थी। यहाँ की जनसंख्या के ५० प्रतिशत से अधिक लोग 
विविध सेवाओं और साधनों द्वारा तथा लगभग २९ प्रतिशत लोग व्यापार द्वारा 
जीविकोपार्जन करते हैं। १९५१ ई. में यह बंबई राज्य का १२वाँ सबसे बड़ा नगर 
था।	(का.ना.सिं.)</font></p>
<font size="2"></font></body></html>