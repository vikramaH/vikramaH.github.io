<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<font >
<p  ><b  >आंतोनिनस 
  पिअस </b>(८६-११६ ई.) कांसुल 
  ओरेलिएस फुलवस 
  का बेटा, रोमन 
  सम्राट्। पहले 
  वह साम्राज्य के 
  अनेक ऊँचे पदों 
  पर रहा, फिर 
  १३८ ई. में सम्राट् 
  हाद्रियन ने उसे 
  अपना उत्तराधिकारी 
  मनोनीत किया। 
  उसी साल हाद्रियन 
  के मरने पर 
  आँतोनिनस सम्राट 
  हुआ। अनेक पदों 
  पर बुद्धिमानी 
  से कार्य कर चुकने 
  के कारण वह साम्राज्य 
  की वास्तविक स्थिति 
  से पूर्णत: परिचित 
  था और प्रजा 
  का हित हृदय से 
  चाहता था। उसने 
  शासन का भार 
  अधिकतर रोमन 
  सिनेट को सौंपा 
  और कानून में 
  अनेक सुधार किए। 
  उसने ब्रिटेन में 
  फोर्थ से लेकर 
  क्लाइड तक दीवार 
  खड़ी की जो आज 
  भी एक अंश में वर्तमान 
  है।	(ओं.ना.उ.)</p>
<p><b></b></p>
</font> 
</body></html>