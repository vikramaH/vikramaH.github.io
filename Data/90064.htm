<html><head>

<meta http-equiv="Content-Type" content="text/html; charset=utf-8">
<link rel="Edit-Time-Data" href="http://www.cdacnoida.in/vishwa/vishwa/files/90064_files/editdata.mso">
<link rel="OLE-Object-Data" href="http://www.cdacnoida.in/vishwa/vishwa/files/90064_files/oledata.mso">
<title></title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 14pt; font-family: DV-TTSurekhEN;">भौतिकी के मौलिक नियतांक</span></b><span   style="font-size: 14pt; font-family: DV-TTSurekhEN;"> 
    भौतिकी में बहुत नियतांक ऐसे हैं, जिनके बारे में वैज्ञानिकों 
    का ऐसा विश्वास है कि समय के साथ साथ उनमें कोई परिवर्तन 
    नहीं होता। इन नियंताकों को भौतिकी के मौलिक नियतांक 
    कहते हैं। हमारी चुनी हुई मौलिक इकाइयों के अनुसार 
    इनका मान जो कुछ है, सर्वदा वही रहेगा। ऐसे नियतांकों 
    के कुछ उदाहरण ये हैं: प्रकाश का वेग, अर्थात् वह वेग जिससे 
    प्रकाश की तरंगों का संचरण शून्याकाश में होता है; इलेक्ट्रॉन 
    का आवेश; सर्वव्यापी गुरूत्वाकर्षण का नियतांक, अर्थात् वह 
    बल जिससे एक सेंटीमीटर की दूरी पर रखे एक ग्राम के दो पिंड 
    एक दूसरे को आकर्षित करते हैं; ऊष्मागतिकी पैमाने पर 
    बर्फ विंदु, अर्थात् बर्फ के पिघलने का ताप आदि।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">इन 
    नियतांकों का ठीक मान ज्ञात करने का प्रयत्न बहुत से वैज्ञानिक 
    काफी दिनों से कर रहे हैं। सन् १९२९ के पहले प्रत्येक नियतांक 
    को एक पृथक समस्या के रूप में ज्ञात किया जा रहा था। परंतु 
    इन नियतांकों में आपस में संबंध होते हैं, जिनकी सहायता 
    से इस बात की जाँच की जा सकती है कि इन नियतांकों के 
    मानों में आपस में कोई असंगति दोष तो नहीं हैं। उदाहरणत:, 
    प्रोटॉन का चुंबकीय आघूर्ण </span><sup><span style="font-size: 14pt; font-family: Symbol;"><span padma_font_family_property="Symbol" style="">p</span></span></sup><sup><span padma_font_family_property="&quot;Times New Roman&quot;" style="font-size: 14pt;">P</span></sup><span style="font-size: 14pt;"> </span><span   style="font-size: 14pt; font-family: DV-TTSurekhEN;">प्रयोगों 
    द्वारा मापा जा सकता है। यह चुंबकीय आघूर्ण दूसरे नियतांकों 
    द्वारा भी प्रकट किया जा सकता है, जिसका सूत्र है<sup><span   style="">श् </span></sup></span><span style="font-size: 14pt; font-family: Symbol;"><span padma_font_family_property="Symbol" style="">p</span></span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">p 
    =e h/</span><span style="font-size: 14pt; font-family: Symbol;"><span padma_font_family_property="Symbol" style="">p</span></span><span padma_font_family_property="DVB-TTSurekh" style="font-size: 14pt; font-family: DVB-TTSurekh;"> m<sub padma_font_family_property="DVB-TTSurekh">p </sub>C</span><span   style="font-size: 14pt; font-family: DV-TTSurekhEN;"> 
    इसमें </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">e, h, m<sub padma_font_family_property="DVB-TTSurekh">p</sub></span><sub><span style="font-size: 14pt;"> </span></sub><span   style="font-size: 14pt; font-family: DV-TTSurekhEN;">तथा 
    </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">c,</span><span style="font-size: 14pt;"> 
    </span><span   style="font-size: 14pt; font-family: DV-TTSurekhEN;">क्रमश: इलेक्ट्रॉन का आवेश, प्लांक नियतांक, प्रोटॉन 
    की संहित एवं प्रकाश का वेग हैं। इन नियतांकों का मान भी 
    प्रयोग द्वारा ज्ञात किया जा सकता है। चूँकि मापने में थोड़ी 
    बहुत त्रुटि की संभावना है, इसलिये यह हो सकता है कि 
    सूत्र में </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">e, h, m<sub padma_font_family_property="DVB-TTSurekh">P</sub> </span><span   style="font-size: 14pt; font-family: DV-TTSurekhEN;">तथा </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">c</span><span style="font-size: 14pt;"> </span><span   style="font-size: 14pt; font-family: DV-TTSurekhEN;">का 
    मान रखने पर जो संख्या प्राप्त हो, वह प्रयोग द्वारा ज्ञात किए 
    गए </span><span style="font-size: 14pt; font-family: Symbol;"><span padma_font_family_property="Symbol" style="">p</span></span><span style="font-size: 14pt; font-family: Symbol;"><span padma_font_family_property="Symbol" style="">r</span></span><span   style="font-size: 14pt; font-family: DV-TTSurekhEN;"> 
    के मान के बराबर न हो। इसलिये इन सभी नियतांकों का 
    मान इस तरह निश्चित किया जाना चाहिए कि यह अंतर कम से 
    कम हो। यहाँ पर इस आपसी संबंध का केवल एक उदाहरण 
    दिया गया है। इसी तरह इन नियतांकों में और भी संबंध 
    होते हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">इन 
    परस्पर संबंधित नियतांकों में सबसे बड़ा समूह परमाणवीय 
    नियतांकों का है। कुछ को छोड़कर लगभग सभी नियतांक इन्हीं 
    नियतांकों द्वारा प्रकट किए जा सकते हैं। सबसे महत्वपूर्ण नियतांक, 
    जो इनके द्वारा प्रकट नहीं किया जा सकता, गुरूत्वाकर्षण का 
    नियतांक है। इन नियतांकों में से कुछ ऐसे मुख्य नियतांक 
    चुने जाते हैं, जिनके द्वारा दूसरे नियतांकों को प्रकट किया 
    जा सकता है। मान लीजिए ऐसे मुख्य नियतांकों की संख्या 'य' 
    है। अब कुछ ऐसी मात्राएँ चुनी जाती हैं जिनका मान प्रयोग द्वारा 
    बड़ी यथार्थता से मापा जा सकता है और जिन्हें इन चुने हुए 
    मुख्य नियतांकों द्वारा प्रकट किया जा सकता है। ऐसी एक मात्रा 
    का उदाहरण प्रोटॉन का चुंबकीय आघूर्ण हैं, जिसका जिक्र ऊपर 
    किया गया है। इन चुनी हुई मात्राओं की संख्या कम से कम 
    'य' होनी चाहिए। पर यदि ऐसी चुनी हुई मात्राओं की 
    संख्या 'य' से अधिक हो, तो हमारे पास इन नियतांकों 
    का मान प्राप्त करने के लिये आवश्यकता से अधिक समीकरण होंगे। 
    ऐसी दशा में यदि हम हिन्हीं 'य' समीकरणों में इनको 
    रखें, तो हम देखेंगे कि गणना द्वारा<span   style="">श् </span>प्राप्त किए गए मानों एवं प्रयोग द्वारा 
    प्राप्त किए गए मानों में अंतर है। इसलिये हमें इन नियतांकों 
    का वह मान ज्ञात करना चाहिए कि इन चुनी हुई मात्राओं 
    के 'गणित मानों' एवं 'प्रायोगिक मानों' में न्यूनतम 
    असंगति हो। इसके लिये इन नियतांकों के मान का निर्धारण 
    'न्यूनतम-वर्ग-रीति' द्वारा किया जाता है, तथा इसकी जाँच 
    के लिये कि असंगति दोष न्यूनतम है, </span><span padma_font_family_property="Courier" style="font-size: 14pt; font-family: Courier;">X<sup padma_font_family_property="Courier">1</sup> </span><span   style="font-size: 14pt; font-family: DV-TTSurekhEN;">जाँच 
    का उपयोग किया जाता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">इन 
    नियतांकों के मानों का विस्तृत विवेचन सबसे पहले बर्ज ने 
    सन् १९२९ में किया। सन् १९३९ में डनिंगटन द्वारा किए गए अध्ययन 
    के बाद से प्रति दूसरे अथवा तीसरे साल ऐसा अध्ययन किया जाता 
    है। इन अध्ययनों में सबसे अच्छी बात यह हुई है कि इन 
    नियतांकों का मान न केवल उत्तरोत्तर शुद्धता से ज्ञात किया जा 
    सका है, अपितु यह भी हुआ है कि इनके नवीन मान पुराने 
    निर्धारित मानों की त्रुटियों के अंतर्गत ही प्राप्त हुए हैं। </span></p>
  <p class="MsoNormal"><span   style="font-size: 14pt; font-family: DV-TTSurekhEN;">आगे 
    ग्रामअणु, अथवा ग्रामतुल्यांक, के नियतांकों के मान भौतिकीय 
    पैमाने में दिए हुए हैं। इस पैमाने में ऑक्सीजन के औ१६ </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(O</span><sup><span   style="font-size: 14pt; font-family: DV-TTSurekhEN;">१६</span></sup><span padma_font_family_property="DVB-TTSurekh" style="font-size: 14pt; font-family: DVB-TTSurekh;">)</span><span style="font-size: 14pt;"> </span><span   style="font-size: 14pt; font-family: DV-TTSurekhEN;">समस्थानिक 
    का परमाणवीय भार ठीक १६.०००००० माना जाता है। केवल इसी 
    पैमाने में किसी संदेह की गुंजाइश नहीं होती। रासायनिक 
    पैमाने में ऑक्सीजन के समस्थानिकों को लेकर,<span   style="">श् </span>प्रकृति में पाए जाने वाले उनके अनुपात 
    के अनुसार उनका औसत परमाणवीय भार निकाला जाता है और 
    इस औसत भार को १६.०००० मानकर दूसरे नियतांक निर्धारित 
    किए जाते हैं। परंतु नीर तथा दूसरों ने भारानुक्रमलेखी द्वारा 
    जो बहुत ठीक ठीक प्रयोग किए हैं, उनसे यह असंदिग्ध रूप से 
    निश्चित हो गया है कि ऐसा कोई अनुपात नहीं है जिसमें 
    ऑक्सीजन के समस्थानिक प्रकृति में पाए जाते हैं। ऑक्सीजन का 
    आ<sup  >ै१८ </sup></span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(O</span><sup><span   style="font-size: 14pt; font-family: DV-TTSurekhEN;">१८</span></sup><span   style="font-size: 14pt; font-family: DV-TTSurekhEN;">) 
    समस्थानिक के अनुपात का ४ प्रतिशत है।<span   style="">श् </span>सन् १९५२ में फ्रेडरिक रोसिनी ने यह प्रस्ताव किया कि 
    यह निश्चित हो जाना चाहिए कि भौतिकीय पैमाने के परमाणुभार 
    में तथा रासायनिक पैमाने के परमाणुभार में क्या अनुपात है। 
    सन् १९५२ में बर्ज ने यह मानकर कि प्रकृति में ऑक्सीजन के औ<sup  >१६ 
    </sup>(</span><span padma_font_family_property="Courier" style="font-size: 14pt; font-family: Courier;">O</span><sup><span   style="font-size: 14pt; font-family: DV-TTSurekhEN;">१६</span></sup><span   style="font-size: 14pt; font-family: DV-TTSurekhEN;">) 
    औ<sup  >१८</sup></span><span padma_font_family_property="DVB-TTSurekh" style="font-size: 14pt; font-family: DVB-TTSurekh;"> (O</span><sup><span   style="font-size: 14pt; font-family: DV-TTSurekhEN;">१८</span></sup><span   style="font-size: 14pt; font-family: DV-TTSurekhEN;">)एवं 
    औ<sup  >१७ </sup></span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(O</span><sup><span   style="font-size: 14pt; font-family: DV-TTSurekhEN;">१७</span></sup><span padma_font_family_property="DVB-TTSurekh" style="font-size: 14pt; font-family: DVB-TTSurekh;">) 
    </span><span   style="font-size: 14pt; font-family: DV-TTSurekhEN;">समस्थानिक 
    क्रमश: (५०६</span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span   style="font-size: 14pt; font-family: DV-TTSurekhEN;">१०),१ 
    तथा (०.२०४ </span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span   style="font-size: 14pt; font-family: DV-TTSurekhEN;"> 
    ०.००८) के अनुपात में पाए जाते हैं, यह निकाला था कि परिवर्तक 
    गुणक (अर्थात् रासायनिक पैमाने के परमाणुभारों को जिस 
    संख्या से गुणा करने पर भौतिकीय पैमाने के परमाणुभार 
    ज्ञात होंगे) का मान १.०००२७२</span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span   style="font-size: 14pt; font-family: DV-TTSurekhEN;">०.०००००५ 
    हैं, परंतु नीर ने यह दिखलाया कि इस गुणक का मान इस 
    बात पर निर्भर करता है कि ऑक्सीजन किस स्रोत से प्राप्त किया 
    गया है। नीर के अनुसार वायुमंडल के ऑक्सीजन के लिये इस 
    गुणक का मान १.०००२७८<span   style="">श् </span>तथा पानी 
    के ऑक्सीजन के लिये इसका मान १.०००२६८ हैं। अब इसको १.०००२७५ 
    मानने का प्रस्ताव है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">नीचे 
    विद्युतीय राशियों को निरपेक्ष मानकों में दिखलाया गया है। 
    निरपेक्ष स्थिरवैद्युत् मात्रकों के लिये </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">e. s. u.</span><span style="font-size: 14pt;"> </span><span   style="font-size: 14pt; font-family: DV-TTSurekhEN;">एवं 
    निरपेक्ष विद्युच्चुंबकीय मात्रकों के लिये </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">e. 
    m. u.</span><span   style="font-size: 14pt; font-family: DV-TTSurekhEN;">लिखा गया है। </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">e v</span><span style="font-size: 14pt;"> </span><span   style="font-size: 14pt; font-family: DV-TTSurekhEN;">इलेक्ट्रॉन 
    वोल्ट का द्योतक है। यह इलेक्ट्रॉन की वह गतिज ऊर्जा है, 
    जो उसे एक वोल्ट के विभव में चलने से प्राप्त होती है।</span></p>
  <p class="MsoNormal" style=""> <b style=""><span   style="font-size: 14pt; font-family: DV-TTSurekhEN;">१.<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">      </span></span></b> 
    <b style=""><span   style="font-size: 14pt; font-family: DV-TTSurekhEN;">सहायक नियतांक</span></b><span   style="font-size: 14pt; font-family: DV-TTSurekhEN;">- 
    ये वे नियतांक हैं जिनके मान स्वतंत्र प्रयोगों द्वारा इतनी 
    शुद्धता से ज्ञात है कि इनका मान न्यूनतम वर्ग रीति द्वारा 
    निर्धारित नहीं किया जाता है, पर इनका उपयोग दूसरे नियतांकों 
    का मान निर्धारित करने के लिये किया जाता है। प्रत्येक संख्या 
    के बाद </span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span   style="font-size: 14pt; font-family: DV-TTSurekhEN;"> 
    चिन्हों के साथ जो राशि लिखी गई है, वह मानों में प्रामाणिक 
    त्रुटि है</span></p>
  <p class="MsoNormal"><span   style="font-size: 14pt; font-family: DV-TTSurekhEN;">रिडवर्ग 
    संख्या (अनंत संहति के लिये):</span></p>
  <p class="MsoNormal"><span padma_font_family_property="DVB-TTSurekh" style="font-size: 14pt; font-family: DVB-TTSurekh;">R</span><sub><span style="font-size: 14pt; font-family: Symbol;"><span padma_font_family_property="Symbol" style="">¥</span></span></sub><span padma_font_family_property="DVB-TTSurekh" style="font-size: 14pt; font-family: DVB-TTSurekh;">= 
    (</span><span   style="font-size: 14pt; font-family: DV-TTSurekhEN;">१०९७३७.३०९</span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span style="font-size: 14pt; font-family: DVB-TTSurekh;"> </span><span   style="font-size: 14pt; font-family: DV-TTSurekhEN;">०.०१२</span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">)</span><span style="font-size: 14pt;"> </span><span   style="font-size: 14pt; font-family: DV-TTSurekhEN;">सेंमी-<sup  >१</sup>। 
    </span></p>
  <p class="MsoNormal"><span   style="font-size: 14pt; font-family: DV-TTSurekhEN;">न्यूट्रॉन 
    की परमाण्वीय संहति:</span></p>
  <p class="MsoNormal"><span style="font-size: 14pt; font-family: DV-TTSurekhEN;"><span   style="">श्</span></span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">n=</span><span   style="font-size: 14pt; font-family: DV-TTSurekhEN;">१.००८९८२</span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span style="font-size: 14pt; font-family: DVB-TTSurekh;"> </span><span   style="font-size: 14pt; font-family: DV-TTSurekhEN;">०.०००००३(भौतिकीय 
    पैमाना)। </span></p>
  <p class="MsoNormal"><span   style="font-size: 14pt; font-family: DV-TTSurekhEN;">हाईड्रोजन 
    की परमाणवीय संहति: </span></p>
  <p class="MsoNormal"><span padma_font_family_property="DVB-TTSurekh" style="font-size: 14pt; font-family: DVB-TTSurekh;">H=</span><span   style="font-size: 14pt; font-family: DV-TTSurekhEN;">१.००८१४२</span><span style="font-size: 14pt; font-family: DVB-TTSurekh;"> </span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span style="font-size: 14pt; font-family: DVB-TTSurekh;"> </span><span   style="font-size: 14pt; font-family: DV-TTSurekhEN;">०.०००००३ 
    (भौतिकीय पैमाना)। </span></p>
  <p class="MsoNormal"><span   style="font-size: 14pt; font-family: DV-TTSurekhEN;">डयूटीरियम 
    की परमाणवीय संहति:</span></p>
  <p class="MsoNormal"><span padma_font_family_property="DVB-TTSurekh" style="font-size: 14pt; font-family: DVB-TTSurekh;">D 
    = </span><span   style="font-size: 14pt; font-family: DV-TTSurekhEN;">२.०१४७३५</span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span   style="font-size: 14pt; font-family: DV-TTSurekhEN;">०.०००००६</span><span padma_font_family_property="&quot;Times New Roman&quot;" style="font-size: 14pt;"> (</span><span   style="font-size: 14pt; font-family: DV-TTSurekhEN;">भौतिकीय 
    पैमाना)।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">हीलियम<sup  >४ 
    </sup>की परमाणवीय संहति:</span></p>
  <p class="MsoNormal"><span padma_font_family_property="DVB-TTSurekh" style="font-size: 14pt; font-family: DVB-TTSurekh;">He 
    =</span><span   style="font-size: 14pt; font-family: DV-TTSurekhEN;"> ४.००३८७३</span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span   style="font-size: 14pt; font-family: DV-TTSurekhEN;"> 
    ०.००००१५ (भौतिक पैमाना)।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">गैसनियतांक 
    (प्रतिमोल-भौतकीय पैमाना):</span></p>
  <p class="MsoNormal"><span padma_font_family_property="DVB-TTSurekh" style="font-size: 14pt; font-family: DVB-TTSurekh;">R<sub padma_font_family_property="DVB-TTSurekh">0 
    </sub>=</span><span style="font-size: 14pt;"> </span><span   style="font-size: 14pt; font-family: DV-TTSurekhEN;">(८.३१६९६</span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span   style="font-size: 14pt; font-family: DV-TTSurekhEN;">०.०००३४).१०<sup  >८ 
    </sup>अर्ग मोल-<sup  >१ </sup>डिग्री-<sup  >१ </sup>(भौतिक पैमाना)।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">आदर्श 
    गैस का प्रामाणिक आयतन (भौतिकीय पैमाना):</span></p>
  <p class="MsoNormal"><span padma_font_family_property="DVB-TTSurekh" style="font-size: 14pt; font-family: DVB-TTSurekh;">V<sub padma_font_family_property="DVB-TTSurekh">0 
    </sub>=</span><span   style="font-size: 14pt; font-family: DV-TTSurekhEN;"> (२२४२०.७</span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span   style="font-size: 14pt; font-family: DV-TTSurekhEN;">०.६)</span><span style="font-size: 14pt;"> </span><span   style="font-size: 14pt; font-family: DV-TTSurekhEN;">सेंमी<sup  >३ 
    </sup>वायुमंडल प्रति मोल (भौतिकीय पैमाना)।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">गुरूत्वाकर्षण 
    नियतांक:</span></p>
  <p class="MsoNormal"><span padma_font_family_property="DVB-TTSurekh" style="font-size: 14pt; font-family: DVB-TTSurekh;">G 
    =</span><span   style="font-size: 14pt; font-family: DV-TTSurekhEN;"> 
    (६.६७०</span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span   style="font-size: 14pt; font-family: DV-TTSurekhEN;">०.००५) 
    </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">x</span><span   style="font-size: 14pt; font-family: DV-TTSurekhEN;"> १०<sup  >-८ </sup><span   style="">श्</span>डाइन सेंमी<sup  >२ </sup>ग्राम-<sup  >२</sup>।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">प्रामाणिक 
    वायुमंडल (परिभाषा):</span></p>
  <p class="MsoNormal"><span padma_font_family_property="DVB-TTSurekh" style="font-size: 14pt; font-family: DVB-TTSurekh;">A<sub padma_font_family_property="DVB-TTSurekh">0 
    </sub>=</span><span   style="font-size: 14pt; font-family: DV-TTSurekhEN;">१.०१३२५०.००</span><span style="font-size: 14pt;"> </span><span   style="font-size: 14pt; font-family: DV-TTSurekhEN;">डाइन सेंमी<sup  >-२ </sup>वायुमंडल<sup  >-९</sup>।</span></p>
  <p   class="MsoBodyText">हिमबिंदु:</p>
  <p class="MsoNormal"><span padma_font_family_property="DVB-TTSurekh" style="font-size: 14pt; font-family: DVB-TTSurekh;">T0 
    =</span><span   style="font-size: 14pt; font-family: DV-TTSurekhEN;">२७३ १५०० </span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span   style="font-size: 14pt; font-family: DV-TTSurekhEN;"> 
    ०.०००२<sup  >० </sup>परम</span></p>
  <p class="MsoNormal"><span   style="font-size: 14pt; font-family: DV-TTSurekhEN;">जूल 
    तुल्यांक (परिभाषा):</span></p>
  <p class="MsoNormal"><span padma_font_family_property="DVB-TTSurekh" style="font-size: 14pt; font-family: DVB-TTSurekh;">J 
    =</span><span style="font-size: 14pt;"> </span><span   style="font-size: 14pt; font-family: DV-TTSurekhEN;">४.१८४०</span><span style="font-size: 14pt;"> </span><span   style="font-size: 14pt; font-family: DV-TTSurekhEN;">जूल 
    प्रति ऊष्मागतिकीय कैलोरी।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">जूल 
    तुल्यांक (प्रायोगिक १५<sup  >० </sup>कैलोरी):</span></p>
  <p class="MsoNormal"><span padma_font_family_property="DVB-TTSurekh" style="font-size: 14pt; font-family: DVB-TTSurekh;">J</span><sub><span   style="font-size: 14pt; font-family: DV-TTSurekhEN;">१५</span></sub><sub><span style="font-size: 14pt; font-family: DVB-TTSurekh;"> </span></sub><span padma_font_family_property="DVB-TTSurekh" style="font-size: 14pt; font-family: DVB-TTSurekh;">=</span><span style="font-size: 14pt;"> </span><span   style="font-size: 14pt; font-family: DV-TTSurekhEN;">४.१८५५ 
    </span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span   style="font-size: 14pt; font-family: DV-TTSurekhEN;"> ०.०००४</span><span style="font-size: 14pt;"> </span><span   style="font-size: 14pt; font-family: DV-TTSurekhEN;">जूल 
    प्रति १५<sup  >० </sup>कैलोरी।<br>
    प्रकाश की गति:</span></p>
  <p class="MsoNormal"><span padma_font_family_property="DVB-TTSurekh" style="font-size: 14pt; font-family: DVB-TTSurekh;">c 
    = </span><span   style="font-size: 14pt; font-family: DV-TTSurekhEN;">(२९९७३.० </span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span   style="font-size: 14pt; font-family: DV-TTSurekhEN;"> 
    ०.३)</span><span style="font-size: 14pt;"> </span><span   style="font-size: 14pt; font-family: DV-TTSurekhEN;">किमी० 
    सेकंड<sup  >-१</sup></span></p>
  <p class="MsoNormal"><span   style="font-size: 14pt; font-family: DV-TTSurekhEN;">२. 
    न्यूनतम वर्ग रीति से निर्धारित मान (प्रत्येक संख्या के साथ 
    </span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span   style="font-size: 14pt; font-family: DV-TTSurekhEN;">चिन्हों के बाद 
    की राशि प्रामाणिक त्रुटि की द्योतक है)- आवोगाड्रो संख्या, अर्थात 
    प्रति मोल अणुओं की संख्या (भौतिकीय पैमाना):</span></p>
  <p class="MsoNormal"><span padma_font_family_property="DVB-TTSurekh" style="font-size: 14pt; font-family: DVB-TTSurekh;">N 
    = </span><span   style="font-size: 14pt; font-family: DV-TTSurekhEN;">(६.०२४८६</span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span   style="font-size: 14pt; font-family: DV-TTSurekhEN;">०.०००१६).१०<sup  >२३</sup></span><sup><span style="font-size: 14pt;"> </span></sup><span   style="font-size: 14pt; font-family: DV-TTSurekhEN;">मोल<sup  >-१</sup></span></p>
  <p   class="MsoBodyText">ल संख्या (भौतिकीय पैमाना):</p>
  <p class="MsoNormal"><span padma_font_family_property="DVB-TTSurekh" style="font-size: 14pt; font-family: DVB-TTSurekh;">L<sub padma_font_family_property="DVB-TTSurekh">0 
    </sub>=N/V<sub padma_font_family_property="DVB-TTSurekh">0 </sub>= </span><span   style="font-size: 14pt; font-family: DV-TTSurekhEN;">(३.६८७१९</span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span   style="font-size: 14pt; font-family: DV-TTSurekhEN;">०.०००१०). 
    १०<sup  >१२ </sup>सेंमी.<sup  >-३</sup>।</span></p>
  <p   class="MsoBodyText">इलेक्ट्रॉन का आवेश:</p>
  <p padma_font_family_property="&quot;Times New Roman&quot;" class="MsoNormal"><span padma_font_family_property="DVB-TTSurekh" style="font-family: DVB-TTSurekh;">e =<span padma_font_family_property="DVB-TTSurekh" style="">  </span></span>(4.802286 
    <span style="font-family: Symbol;"><span padma_font_family_property="Symbol" style="">±</span></span> 
    0.00009).10<sup padma_font_family_property="&quot;Times New Roman&quot;">-10</sup> <span padma_font_family_property="DVB-TTSurekh" style="font-size: 14pt; font-family: DVB-TTSurekh;">e.s.u.</span><span style="font-size: 14pt; font-family: DV-TTSurekhEN;"></span></p>
  <p   class="MsoBodyText"><span padma_font_family_property="DVB-TTSurekh" style="font-family: DVB-TTSurekh;">e</span><span style="font-family: Symbol;"><span padma_font_family_property="Symbol" style="">¢</span></span><span padma_font_family_property="DVB-TTSurekh" style="font-family: DVB-TTSurekh;">= e/c =</span> (१.६०२०६<span style="font-family: Symbol;"><span padma_font_family_property="Symbol" style="">±</span></span>०.००००३) <span padma_font_family_property="DVB-TTSurekh" style="font-family: DVB-TTSurekh;">x</span>१०<sup  >-२० </sup><span padma_font_family_property="DVB-TTSurekh" style="font-family: DVB-TTSurekh;">e. m.u.</span></p>
  <p class="MsoNormal"><span   style="font-size: 14pt; font-family: DV-TTSurekhEN;">इलेक्ट्रॉन 
    की संहति:<br>
    </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">m=</span><span   style="font-size: 14pt; font-family: DV-TTSurekhEN;"> (९.१०८३</span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span   style="font-size: 14pt; font-family: DV-TTSurekhEN;">०.०००३). 
    १०<sup  >-२८</sup></span><sup><span style="font-size: 14pt;"> </span></sup><span   style="font-size: 14pt; font-family: DV-TTSurekhEN;">ग्राम।</span></p>
  <p   class="MsoBodyText">प्रोटोन की संहति (जब 
    प्रोटॉन निश्चल हो)</p>
  <p class="MsoNormal"><span padma_font_family_property="DVB-TTSurekh" style="font-size: 14pt; font-family: DVB-TTSurekh;">m<sub padma_font_family_property="DVB-TTSurekh">p 
    </sub>= M<sub padma_font_family_property="DVB-TTSurekh">p</sub>/N= </span><span   style="font-size: 14pt; font-family: DV-TTSurekhEN;">(१.६७४७०</span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span   style="font-size: 14pt; font-family: DV-TTSurekhEN;">०.००००४). 
    १०<sup  >-२४</sup> ग्राम। </span></p>
  <p   class="MsoBodyText">निश्चल न्यूट्रॉन की संहति:</p>
  <p class="MsoNormal"><span padma_font_family_property="DVB-TTSurekh" style="font-size: 14pt; font-family: DVB-TTSurekh;">m<sub padma_font_family_property="DVB-TTSurekh">n 
    </sub>= n/N = </span><span   style="font-size: 14pt; font-family: DV-TTSurekhEN;">(१.०५४४३</span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span   style="font-size: 14pt; font-family: DV-TTSurekhEN;">०.००००४).१०<sup  >-२४ 
    </sup>ग्राम।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">प्लांक 
    का नियतांक:</span><span style="font-size: 14pt;"> 
    </span><span style="font-size: 14pt; font-family: DV-TTSurekhEN;"></span></p>
  <p class="MsoNormal"><span padma_font_family_property="DVB-TTSurekh" style="font-size: 14pt; font-family: DVB-TTSurekh;">h 
    =</span><span style="font-size: 14pt;"> </span><span   style="font-size: 14pt; font-family: DV-TTSurekhEN;">(६.६२५१७</span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span   style="font-size: 14pt; font-family: DV-TTSurekhEN;">०.०००२३).२३<sup  >-२७</sup>अर्ग 
    सेकंड।</span></p>
  <p class="MsoNormal"><span padma_font_family_property="DVB-TTSurekh" style="font-size: 14pt; font-family: DVB-TTSurekh;">h = h/2</span><span style="font-size: 14pt; font-family: Symbol;"><span padma_font_family_property="Symbol" style="">p</span></span><span padma_font_family_property="DVB-TTSurekh" style="font-size: 14pt; font-family: DVB-TTSurekh;"> =</span><span style="font-size: 14pt;"> </span><span   style="font-size: 14pt; font-family: DV-TTSurekhEN;">(१.०५४४३</span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span   style="font-size: 14pt; font-family: DV-TTSurekhEN;">०.००००४).१०<sup  >-२७ 
    </sup>अर्ग सेकंड।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">फैराडे 
    नियतांक (भौतिकीय पैमाना):</span></p>
  <p class="MsoNormal"><span padma_font_family_property="DVB-TTSurekh" style="font-size: 14pt; font-family: DVB-TTSurekh;">F 
    = Ne =</span><span style="font-size: 14pt;"> </span><span   style="font-size: 14pt; font-family: DV-TTSurekhEN;">(२.८९३६६ 
    </span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span   style="font-size: 14pt; font-family: DV-TTSurekhEN;">०.००००३).१०<sub  >१४</sub></span><sub><span style="font-size: 14pt;"> </span></sub><span padma_font_family_property="DVB-TTSurekh" style="font-size: 14pt; font-family: DVB-TTSurekh;">e. 
    s. u.</span><span style="font-size: 14pt;"> </span><span   style="font-size: 14pt; font-family: DV-TTSurekhEN;">मोल<sup  >-१</sup>।</span></p>
  <p class="MsoNormal"><span padma_font_family_property="DVB-TTSurekh" style="font-size: 14pt; font-family: DVB-TTSurekh;">F</span><span style="font-size: 14pt; font-family: Symbol;"><span padma_font_family_property="Symbol" style="">¢</span></span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">= Ne/c =</span><span style="font-size: 14pt;"> </span><span   style="font-size: 14pt; font-family: DV-TTSurekhEN;">(९६५२.१९</span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span   style="font-size: 14pt; font-family: DV-TTSurekhEN;">०.११)</span><span style="font-size: 14pt;"> </span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">e. 
    m. u </span><sup><span   style="font-size: 14pt; font-family: DV-TTSurekhEN;">१</span></sup> <span   style="font-size: 14pt; font-family: DV-TTSurekhEN;">मोल<sup  >१</sup></span> 
    <span   style="font-size: 14pt; font-family: DV-TTSurekhEN;">।</span></p>
  <p   class="MsoBodyText">इलेक्ट्रॉन के आवेश 
    एवं संहति का अनुपात:</p>
  <p class="MsoNormal"><span padma_font_family_property="DV1-TTSurekh" style="font-size: 14pt; font-family: DV1-TTSurekh;">e/m 
    =</span><span style="font-size: 14pt;"> </span><span   style="font-size: 14pt; font-family: DV-TTSurekhEN;">(५.२७३०५</span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span   style="font-size: 14pt; font-family: DV-TTSurekhEN;">०.००००२).१०<sup  >७</sup></span><sup><span style="font-size: 14pt;"> </span></sup><span padma_font_family_property="DV1-TTSurekh" style="font-size: 14pt; font-family: DV1-TTSurekh;">e.s.u.</span><span   style="font-size: 14pt; font-family: DV-TTSurekhEN;">ग्राम<sup  >-१</sup> 
    </span></p>
  <p class="MsoNormal"><span padma_font_family_property="DV1-TTSurekh" style="font-size: 14pt; font-family: DV1-TTSurekh;">e</span><span style="font-size: 14pt; font-family: Symbol;"><span padma_font_family_property="Symbol" style="">¢</span></span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">/m = e/mc =</span><span style="font-size: 14pt;"> </span><span   style="font-size: 14pt; font-family: DV-TTSurekhEN;">(१.७५८९०</span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span   style="font-size: 14pt; font-family: DV-TTSurekhEN;">०.००००२).१०<sup  >७</sup></span><sup><span style="font-size: 14pt;"> </span></sup><span padma_font_family_property="DV1-TTSurekh" style="font-size: 14pt; font-family: DV1-TTSurekh;">e. 
    m. u.</span><span   style="font-size: 14pt; font-family: DV-TTSurekhEN;"> ग्राम<sup  >-१</sup></span></p>
  <p class="MsoNormal"><span   style="font-size: 14pt; font-family: DV-TTSurekhEN;">सूक्षम 
    संरचना नियतांक:</span></p>
  <p class="MsoNormal"><span padma_font_family_property="DV1-TTSurekh" style="font-size: 14pt; font-family: DV1-TTSurekh;">hc/e<sup padma_font_family_property="DV1-TTSurekh">2 
    </sup>=1/a =137.0373</span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">0.0006</span><span   style="font-size: 14pt; font-family: DV-TTSurekhEN;">।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">इलेक्ट्रॉन 
    की परमाणवीय संहति (भौतिकीय पैमाना):</span></p>
  <p class="MsoNormal"><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Nm 
    = (5.48763</span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">0.00006).10<sup padma_font_family_property="DV1-TTSurekh">-8</sup></span><span   style="font-size: 14pt; font-family: DV-TTSurekhEN;">।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">प्रोटॉन 
    एवं इलेक्ट्रॉन की संहति का अनुपात:</span></p>
  <p class="MsoNormal"><span padma_font_family_property="DV1-TTSurekh" style="font-size: 14pt; font-family: DV1-TTSurekh;">M<sub padma_font_family_property="DV1-TTSurekh">p</sub>/Nm 
    =1836.12</span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">0.02</span></p>
  <p class="MsoNormal"><span   style="font-size: 14pt; font-family: DV-TTSurekhEN;">बोर 
    की प्रथम परमाण्वीय कक्षा की त्रिज्या:</span></p>
  <p class="MsoNormal"><span padma_font_family_property="DV1-TTSurekh" style="font-size: 14pt; font-family: DV1-TTSurekh;">a<sub padma_font_family_property="DV1-TTSurekh">0 
    </sub>= h<sup padma_font_family_property="DV1-TTSurekh">2</sup>/me<sup padma_font_family_property="DV1-TTSurekh">2 </sup>= (5.29172</span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">0.00002).10<sup padma_font_family_property="DV1-TTSurekh">-9</sup> 
    </span><span   style="font-size: 14pt; font-family: DV-TTSurekhEN;">सेंमी.</span></p>
  <p class="MsoNormal"><span   style="font-size: 14pt; font-family: DV-TTSurekhEN;">इलेक्ट्रॉन 
    का कांपटन तरंगदैर्ध्य:</span></p>
  <p class="MsoNormal"><span style="font-size: 14pt; font-family: Symbol;"><span padma_font_family_property="Symbol" style="">l</span></span><sub><span padma_font_family_property="DV1-TTSurekh" style="font-size: 14pt; font-family: DV1-TTSurekh;">00</span></sub><span padma_font_family_property="DV1-TTSurekh" style="font-size: 14pt; font-family: DV1-TTSurekh;"> = 
    h/mc =(24.2626</span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">0.0002).10<sup padma_font_family_property="DV1-TTSurekh">-11</sup></span><span   style="font-size: 14pt; font-family: DV-TTSurekhEN;">सेमी.</span></p>
  <p class="MsoNormal"><span   style="font-size: 14pt; font-family: DV-TTSurekhEN;">इलेक्ट्रॉन 
    की त्रिज्या (चिरसंमत भौतिकी के अनुसार):</span></p>
  <p class="MsoNormal"><span padma_font_family_property="DV1-TTSurekh" style="font-size: 14pt; font-family: DV1-TTSurekh;">r<sub padma_font_family_property="DV1-TTSurekh">0 
    </sub>=e<sub padma_font_family_property="DV1-TTSurekh">2</sub>/ mc<sup padma_font_family_property="DV1-TTSurekh">2 </sup>= (2.51785</span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">0.00004).10<sup padma_font_family_property="DV1-TTSurekh">-13</sup></span><sup><span style="font-size: 14pt;"> </span></sup><span   style="font-size: 14pt; font-family: DV-TTSurekhEN;">सेमी.</span></p>
  <p class="MsoNormal"><span   style="font-size: 14pt; font-family: DV-TTSurekhEN;">बोल्ट्समान 
    का नियतांक:</span></p>
  <p class="MsoNormal"><span padma_font_family_property="DV1-TTSurekh" style="font-size: 14pt; font-family: DV1-TTSurekh;"><span padma_font_family_property="DV1-TTSurekh" style=""> </span>K = R<sub padma_font_family_property="DV1-TTSurekh">0</sub>/N= (1.38044</span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span padma_font_family_property="DV1-TTSurekh" style="font-size: 14pt; font-family: DV1-TTSurekh;"> 0.00007) x10<sup padma_font_family_property="DV1-TTSurekh">-16</sup> 
    </span><span   style="font-size: 14pt; font-family: DV-TTSurekhEN;">अर्गप्रति डिग्री </span></p>
  <p class="MsoNormal"><span padma_font_family_property="DV1-TTSurekh" style="font-size: 14pt; font-family: DV1-TTSurekh;">= 
    (8.6167</span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span padma_font_family_property="DV1-TTSurekh" style="font-size: 14pt; font-family: DV1-TTSurekh;"> 0.0004) 
    x 10<sup padma_font_family_property="DV1-TTSurekh">-5 </sup>ev </span><span   style="font-size: 14pt; font-family: DV-TTSurekhEN;">प्रति डिग्री।</span></p>
  <p class="MsoNormal"> <span   style="font-size: 14pt; font-family: DV-TTSurekhEN;">प्लांक 
    के विकिरण नियम से संबंधित राशियाँ, जो कृष्ण पिंड के विकिरण 
    के सूत्र में आती हैं:</span></p>
  <p class="MsoNormal"><span style="font-size: 14pt; font-family: DV-TTSurekhEN;"><img src="90064_files/image002.gif" v:shapes="_x0000_s1026" height="65" width="153"></span></p>
  <p class="MsoNormal"><span   style="font-size: 14pt; font-family: DV-TTSurekhEN;">विकिरण 
    का प्रथम नियतांक:</span></p>
  <p class="MsoNormal"><span padma_font_family_property="DV1-TTSurekh" style="font-size: 14pt; font-family: DV1-TTSurekh;">C<sub padma_font_family_property="DV1-TTSurekh">1 
    </sub>= 8 </span><span style="font-size: 14pt; font-family: Symbol;"><span padma_font_family_property="Symbol" style="">p</span></span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">h 
    c = (4.9918</span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span padma_font_family_property="DV1-TTSurekh" style="font-size: 14pt; font-family: DV1-TTSurekh;"> 0.0002).10<sup padma_font_family_property="DV1-TTSurekh">-15</sup> 
    </span><span   style="font-size: 14pt; font-family: DV-TTSurekhEN;">अर्ग सेंमी०</span></p>
  <p   class="MsoBodyText">विकिरण का द्वितीय नियतांक:</p>
  <p class="MsoNormal"><span padma_font_family_property="DV1-TTSurekh" style="font-size: 14pt; font-family: DV1-TTSurekh;">C<sub padma_font_family_property="DV1-TTSurekh">2 
    </sub>=h c/k= (1.43880 </span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span padma_font_family_property="DV1-TTSurekh" style="font-size: 14pt; font-family: DV1-TTSurekh;"> 0.00007)</span><span style="font-size: 14pt;"> </span><span   style="font-size: 14pt; font-family: DV-TTSurekhEN;">सेंमी० 
    डिग्री। </span></p>
  <p   class="MsoBodyText">बियेन का विस्थापन नियतांक:</p>
  <p class="MsoNormal"><span style="font-size: 14pt; font-family: Symbol;"><span padma_font_family_property="Symbol" style="">l</span></span><sub><span padma_font_family_property="DV1-TTSurekh" style="font-size: 14pt; font-family: DV1-TTSurekh;">max</span></sub><span padma_font_family_property="DV1-TTSurekh" style="font-size: 14pt; font-family: DV1-TTSurekh;"> T 
    = (0.289782 </span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span padma_font_family_property="DV1-TTSurekh" style="font-size: 14pt; font-family: DV1-TTSurekh;"> 0.000013)</span><span style="font-size: 14pt;"> 
    </span><span   style="font-size: 14pt; font-family: DV-TTSurekhEN;">सेंमी. 
    डिग्री।</span></p>
  <p   class="MsoBodyText">स्टीफान-बोल्ट्समान नियतांक:</p>
  <p   class="MsoBodyText">०<sup  >- </sup><span padma_font_family_property="DV1-TTSurekh" style="font-family: DV1-TTSurekh;">= (0.92731 </span><span style="font-family: Symbol;"><span padma_font_family_property="Symbol" style="">±</span></span><span padma_font_family_property="DV1-TTSurekh" style="font-family: DV1-TTSurekh;"> 0.00002) .10<sup padma_font_family_property="DV1-TTSurekh">-4</sup></span><sup> </sup>अर्गसेंमी<sup  >-२ </sup>डिग्री<sup  >-४ 
    </sup>सेंकड़<sup  >-१</sup>।</p>
  <p class="MsoNormal"><span   style="font-size: 14pt; font-family: DV-TTSurekhEN;">बोर 
    मैग्नेटॉन:</span></p>
  <p class="MsoNormal"><span style="font-size: 14pt; font-family: Symbol;"><span padma_font_family_property="Symbol" style="">m</span></span><sub><span padma_font_family_property="DV1-TTSurekh" style="font-size: 14pt; font-family: DV1-TTSurekh;">0</span></sub><span padma_font_family_property="DV1-TTSurekh" style="font-size: 14pt; font-family: DV1-TTSurekh;"><span padma_font_family_property="DV1-TTSurekh" style="">  </span>(0.92731 </span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span padma_font_family_property="DV1-TTSurekh" style="font-size: 14pt; font-family: DV1-TTSurekh;"> 0.00002) 
    + 10<sup padma_font_family_property="DV1-TTSurekh">-20 </sup></span><span   style="font-size: 14pt; font-family: DV-TTSurekhEN;">अर्गप्रति गाउस।</span></p>
  <p   class="MsoBodyText">इलैक्ट्रॉन का चुंबकीय 
    घूर्ण:</p>
  <p class="MsoNormal"><span style="font-size: 14pt; font-family: Symbol;"><span padma_font_family_property="Symbol" style="">m</span></span><sub><span padma_font_family_property="DV1-TTSurekh" style="font-size: 14pt; font-family: DV1-TTSurekh;">e<span padma_font_family_property="DV1-TTSurekh" style="">  </span></span></sub><span padma_font_family_property="DV1-TTSurekh" style="font-size: 14pt; font-family: DV1-TTSurekh;">= (0.92837 </span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span padma_font_family_property="DV1-TTSurekh" style="font-size: 14pt; font-family: DV1-TTSurekh;"> 0.00002)0.10<sup padma_font_family_property="DV1-TTSurekh">-20</sup></span><span   style="font-size: 14pt; font-family: DV-TTSurekhEN;"> 
    अर्ग प्रति गाउस। </span></p>
  <p   class="MsoBodyText">नाभिकीय मैग्नेटान:</p>
  <p class="MsoNormal"><span style="font-size: 14pt; font-family: Symbol;"><span padma_font_family_property="Symbol" style="">m</span></span><sub><span padma_font_family_property="DV1-TTSurekh" style="font-size: 14pt; font-family: DV1-TTSurekh;">n<span padma_font_family_property="DV1-TTSurekh" style="">  </span></span></sub><span padma_font_family_property="DV1-TTSurekh" style="font-size: 14pt; font-family: DV1-TTSurekh;">= (0.505038 </span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span padma_font_family_property="DV1-TTSurekh" style="font-size: 14pt; font-family: DV1-TTSurekh;"> 0.000018).10<sup padma_font_family_property="DV1-TTSurekh">-23</sup></span><span   style="font-size: 14pt; font-family: DV-TTSurekhEN;"> 
    अर्ग प्रति गाउस।</span></p>
  <p   class="MsoBodyText">प्रोटॉन का घूर्ण :</p>
  <p class="MsoNormal"><span style="font-size: 14pt; font-family: Symbol;"><span padma_font_family_property="Symbol" style="">m</span></span><sub><span padma_font_family_property="DV1-TTSurekh" style="font-size: 14pt; font-family: DV1-TTSurekh;">p<span padma_font_family_property="DV1-TTSurekh" style="">  </span></span></sub><span padma_font_family_property="DV1-TTSurekh" style="font-size: 14pt; font-family: DV1-TTSurekh;">= (2079275</span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span padma_font_family_property="DV1-TTSurekh" style="font-size: 14pt; font-family: DV1-TTSurekh;"> 0.000003) </span><span   style="font-size: 14pt; font-family: DV-TTSurekhEN;">नाभिकीय 
    मैग्नेटान।</span></p>
  <p class="MsoNormal"><sub><span style="font-size: 14pt; font-family: DV1-TTSurekh;"><span padma_font_family_property="DV1-TTSurekh" style="">  </span></span></sub><span padma_font_family_property="DV1-TTSurekh" style="font-size: 14pt; font-family: DV1-TTSurekh;">= (1.741044 </span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span padma_font_family_property="DV1-TTSurekh" style="font-size: 14pt; font-family: DV1-TTSurekh;"> 0.00004).10<sup padma_font_family_property="DV1-TTSurekh">-23</sup> 
    </span><span   style="font-size: 14pt; font-family: DV-TTSurekhEN;">अर्ग प्रति गाउस।</span></p>
  <p   class="MsoBodyText">इलेक्ट्रॉन की ब्रॉग्ली 
    तरंगदैर्ध्य :</p>
  <p class="MsoNormal"><span style="font-size: 14pt; font-family: Symbol;"><span padma_font_family_property="Symbol" style="">l</span></span><sub><span padma_font_family_property="DV1-TTSurekh" style="font-size: 14pt; font-family: DV1-TTSurekh;">De</span></sub><span padma_font_family_property="DV1-TTSurekh" style="font-size: 14pt; font-family: DV1-TTSurekh;"><span padma_font_family_property="DV1-TTSurekh" style="">  </span>= (1.552257</span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span padma_font_family_property="DV1-TTSurekh" style="font-size: 14pt; font-family: DV1-TTSurekh;"> 0.000016).10<sup padma_font_family_property="DV1-TTSurekh">-13</sup></span><span style="font-size: 14pt;"> </span><span   style="font-size: 14pt; font-family: DV-TTSurekhEN;">सेंमी. (अर्ग)<sup  >१/२</sup>/</span><span padma_font_family_property="Courier" style="font-size: 14pt; font-family: Courier;">E</span><sup><span padma_font_family_property="&quot;Times New Roman&quot;" style="font-size: 14pt;">1/2</span></sup><span style="font-size: 14pt;"></span></p>
  <p class="MsoNormal"><span   style="font-size: 14pt; font-family: DV-TTSurekhEN;">(इलेक्ट्रान 
    की ऊर्जा </span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">(E)</span><span   style="font-size: 14pt; font-family: DV-TTSurekhEN;">अंगों में है)</span></p>
  <p   class="MsoBodyText">हाइड्रोजन का आयनीकरण 
    विभव:</p>
  <p class="MsoNormal"><span padma_font_family_property="DV1-TTSurekh" style="font-size: 14pt; font-family: DV1-TTSurekh;">I<sub padma_font_family_property="DV1-TTSurekh">0</sub> 
    = 13.59765 </span><span style="font-size: 14pt; font-family: Symbol;"><span padma_font_family_property="Symbol" style="">±</span></span><span padma_font_family_property="DV1-TTSurekh" style="font-size: 14pt; font-family: DV1-TTSurekh;"> 0.00022) 
    ev</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">सं०ग्र० </span></b><span   style="font-size: 14pt; font-family: DV-TTSurekhEN;">- डुमांड तथा 
    ई० आर० कोहेन: रिपोर्ट टु नैशनली रिसर्च कौंसिल कमिटी 
    ऑन कॉन्सटैंट्स ऐंड कनवर्ज़न फैक्टर्स इन फिज़िक्स,<span   style="">श् </span>दिसंबर १९५०; जे० ए० बीर्डेन तथा जे० 
    एस० टामसेन: नूवो सिमेंटो,</span></p>
  <p class="MsoNormal"><span   style="font-size: 14pt; font-family: DV-TTSurekhEN;">५, 
    २६७, १९५७; ई० आर कोहेन, नूवो सिमेंटी, ६,११०,१९५७; आर० डी० 
    हुंटून तथा ए० जी० मैकनीश : नूबो सिमेंटो,</span></p>
  <p class="MsoNormal"><span   style="font-size: 14pt; font-family: DV-TTSurekhEN;">६, 
    १४६, १९५७ । </span><span style="font-size: 14pt; font-family: Symbol;"><span padma_font_family_property="Symbol" style="">[</span></span><font    size="4">रामनिवास 
    राय</font><span style="font-size: 14pt; font-family: Symbol;"><span padma_font_family_property="Symbol" style="">]</span></span></p>
</div>
</body></html>