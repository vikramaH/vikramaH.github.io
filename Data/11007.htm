<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="5"><b  >आर्केसिलाउस</b></font><font   > 
  (अथवा सिसरोया 
  किकरो के अनुसार 
  आर्केसिलास्) 
  एक यूनानी दार्शनिक 
  जो संदेहवाही 
  अकादेमी के प्रवर्तक 
  थे। इनका समय 
  ई.पू. ३१५ से ई.पू. 
  २१४-५ तक है। इनका जन्मस्थान 
  पिताने नगर 
  था। एथेंस में आकर 
  प्रथम यह अरस्तू 
  के लीकियुम में 
  थियफ्रोास्तस् 
  के शिष्य बने, पर 
  क्रांतर नामक 
  विद्धान् इन्हें प्लातोन 
  की आकदेमी में 
  ले आया। ई. पू. 
  २३८-८ के लगभग ये अपनी 
  प्रतिभा के कारण 
  अकादेमी के अध्यक्ष 
  बन गए। इनकी कोई 
  भी रचना नहीं 
  मिलती। इन्होंने 
  स्तोइक (विरक्तिवादी) 
  दार्शनिकों के 
  'विश्वासोत्पादक 
  प्रत्यक्ष' का खंडन 
  कर संदेहवाद 
  का प्रतिपादन 
  किया और सुकरात 
  की विवेचनापद्धति 
  को पुन: प्रतिष्ठित 
  किया। पर यह 
  समझ में नहीं आता 
  कि इस संदेहवाद 
  की संगति अकादमी 
  के संस्थापक प्लातोन 
  के विचारों 
  के साथ कैसे 
  संभव हुई।	(भो.ना.श.)</font></p>
<p><b><font  size="5"></font></b></p>
</body></html>