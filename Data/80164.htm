<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body class="Normal" bgcolor="#ffffff" lang="EN-US">
<p style="text-align: left;"   class="MsoBodyTextIndent2"><b><span   style="font-size: 16pt; text-align: left;">फोरम </span></b>(<span padma_font_family_property="DV1-TTSurekh" style="font-family: DV1-TTSurekh;">Forum</span>, 
  लैटिन भाषा का शब्द) व्यापार, न्यायालय, या राजनीतिक विचार 
  संबंधी या विहार और भ्रमण के लिए बनाए हुए स्थान भी फ़ोरम 
  कहलाते हैं। रोम में ऐसी अनेक खुली जगहें थीं जो इस प्रकार 
  के सार्वजनिक कार्य के लिए बनाई गई थीं। रोमन लोगों 
  का विशेष ख्यातिप्राप्त फ़ोरम वैलटाईन तथा कैपिटोलाइन 
  पहाड़ों के बीच की खुली जगह पर स्थित था। यही रोम का राजनीतिक 
  एवं व्यापारिक केंद्र था। इसके ईद गिर्द सुविख्यात शनिदेव 
  का मंदिर, १८४ ई.पू. का बना हुआ वैसिलिकापोर्सिया का प्राचीन 
  न्यायालय तथा अन्य महत्वपूर्ण सार्वजनिक भवन थे। कानूनी भाषा 
  में फ़ोरम शब्द न्यायालय का द्योतक है। कालांतर से फ़ोरम शब्द 
  के प्रयोग में अर्थ की भिन्नता दिखलाई देती है। आजकल इस 
  शब्द का प्रयोग विचारगोष्ठी या विचारविनिमय के अर्थ में होने 
  लगा है। जब विषयवस्तु पर वैज्ञानिक क्रमानुसार विचार होता 
  है, फ़ोरम शब्द का प्रयोग होता है। इसका प्रचलित अर्थ विचारों 
  के तार्किक अनुसंधान का खुला मंच है।श् (शुभदा तेलंग)</p>
</body></html>