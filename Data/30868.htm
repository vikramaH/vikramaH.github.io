<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="4"><b  >गढ़मेक्तेश्वर 
  </b></font><font    size="4">उत्तर प्रदेश 
  में मेरठ जिले 
  के अंतर्गत गंगा 
  के काँठे में स्थित 
  एक प्राचीन और 
  प्रख्यात तीर्थस्थान। 
  कार्तिक की पूर्णिमा 
  को यहाँ विशाल 
  मेला लगता है। 
  महाभारत की 
  कथा के अनुसार 
  यहीं अगस्त्य ऋषि के 
  शाप से ग्रस्त राजा 
  नहुष अजगर होकर 
  रहते थे और 
  उन्होंने यहीं धर्मराज 
  युधिष्ठिर के 
  हाथों मुक्ति प्राप्त 
  की। यहाँ शिव 
  के सात मंदिर 
  हैं जिनमें मुक्तेश्वर 
  का मंदिर प्रमुख 
  है। इसके अतिरिक्त 
  यहाँ एक गंगा 
  का भी मंदिर 
  है। इसके आसपास 
  कई छोटे मोटे 
  अन्य तीर्थ भी है।</font></p>
<p><font    size="4"> (परमेश्वरीलाल 
  गुप्त)</font></p>
<font size="2"></font></body></html>