<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font    size="4">ग्रैंपियंस 
  स्काटलैंड की मुख्य 
  पर्वतश्रेणी है 
  जो अनेक छोटी 
  छोटी शृंखलाओं 
  को मिलाकर 
  बनी है। यह श्रेणी 
  दक्षिण-पश्चिम से 
  उत्तर-पूर्व की 
  ओर १५० मील तक 
  फैली है। मुख्य 
  शिखर वेन नेविस 
  ४,४०६ फुट, बेन कुआचान 
  (</font><font padma_font_family_property="Times New Roman, Times, serif" face="Times New Roman, Times, serif" size="4">Ben Cruachan</font><font    size="4">) 
  ३,६९८ फुट, बेन लोमंड 
  (</font><font padma_font_family_property="Times New Roman, Times, serif" face="Times New Roman, Times, serif" size="4">Ben Lomond</font><font    size="4">) 
  ३, १९२ फुट, बेन लावर 
  ३,९८४ फुट तथा वेन 
  मेकडूई (</font><font padma_font_family_property="Times New Roman, Times, serif" face="Times New Roman, Times, serif" size="4">Ben 
  Macdhui</font><font    size="4">) ४,२९६ फुट 
  हैं। मुख्य नदियाँ 
  टे (</font><font padma_font_family_property="Times New Roman, Times, serif" face="Times New Roman, Times, serif" size="4">Tay</font><font    size="4">), 
  फोर्थ (</font><font padma_font_family_property="Times New Roman, Times, serif" face="Times New Roman, Times, serif" size="4">Forth</font><font    size="4">), 
  स्पे (</font><font padma_font_family_property="Times New Roman, Times, serif" face="Times New Roman, Times, serif" size="4">Spay</font><font    size="4">), 
  एस्क (</font><font padma_font_family_property="Times New Roman, Times, serif" face="Times New Roman, Times, serif" size="4">Esk</font><font    size="4">), 
  डोन (</font><font padma_font_family_property="Times New Roman, Times, serif" face="Times New Roman, Times, serif" size="4">Don</font><font    size="4">) 
  तथा डी (</font><font padma_font_family_property="Times New Roman, Times, serif" face="Times New Roman, Times, serif" size="4">Dec</font><font    size="4">) 
  हैं। उत्तरी प्रदेश 
  निर्जन तथा असम 
  है, दक्षिण में ढाल 
  साधारण है, अनेक 
  स्थलों पर घास 
  के मैदान है। 
  मुख्य चट्टानें 
  ग्रेनाइट, नाइस 
  (</font><font padma_font_family_property="Times New Roman, Times, serif" face="Times New Roman, Times, serif" size="4">Gneiss</font><font    size="4">) 
  शिस्ट (</font><font padma_font_family_property="Times New Roman, Times, serif" face="Times New Roman, Times, serif" size="4">Schist</font><font    size="4">), 
  क्वार्टजाइट (</font><font padma_font_family_property="Times New Roman, Times, serif" face="Times New Roman, Times, serif" size="4">Quartzite</font><font    size="4">) 
  तथा डायोराइट 
  (</font><font padma_font_family_property="Times New Roman, Times, serif" face="Times New Roman, Times, serif" size="4">Diorite</font><font    size="4">) 
  की हैं। तीन रेलमार्ग 
  इस पर्वत का पार 
  करते हैं। इस पर्वत 
  का नाम मांस 
  ग्रूपियस नामक 
  उस पर्वत पर आधृत 
  है जहाँ रोमन 
  एग्रिकोला ने ८४ 
  ई. में कैलिडोनियनों 
  को हराया था। 
  (नन्हे लाल)</font></p>
<b></b>
<p><font  size="5"><b></b></font></p>
</body></html>