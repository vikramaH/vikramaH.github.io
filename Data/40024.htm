<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="5"><b  ><img src="40024_files/4024-1.jpg" align="left" width="150" height="160">गोएबेल्स, 
  जोज़ेफ</b></font><font    size="4"> 
  जर्मन राजनीतिज्ञ 
  और हिटलर 
  के सैद्धांतिक 
  सहकारी। जन्म 
  २९ अक्टूबर, १८९७ को रीड 
  में हुआ। कई विश्वविद्यालयों 
  में शिक्षा प्राप्त 
  की। फिलासफी 
  में डाक्टर की डिग्री 
  प्राप्त कर इन्होंने 
  सन् १९२२ में राष्ट्रीय 
  समाजवादी दल 
  के लिये काम करना 
  शुरू किया। सन् 
  १९२६ ई. में हिटलर 
  ने इनको ग्रेट 
  बर्लिन के दलसंगठन 
  का काम सौंपा। 
  फिर १९२९ में इनको 
  संपूर्ण दल के 
  प्रचार का कार्य 
  करना पड़ा। सन् 
  १९३३ ई. में दल के सत्तारूढ़ 
  होने पर गोएबेल्स 
  की नियुक्ति प्रचारमंत्री 
  के पद पर की 
  गई। जिस सूझ 
  और लगन से इन्होंने 
  प्रचार कार्य किया 
  वह शासकीय इतिहास 
  में अनन्य है। इनका 
  सिद्धांत था कि 
  झूठ को भी बार 
  बार कहने से 
  लोगों में उसके 
  सच होने का विश्वास 
  हो जाता है। 
  कहा जाता है, 
  बर्लिन पतन के 
  पहले उन्होंने आत्महत्या 
  कर ली।	(लालजी 
  सिंह.)</font></p>
<p><b><font  size="5"></font></b></p>
</body></html>