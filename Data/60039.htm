<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >दामोदर 
  नदी</b> बिहार 
  राज्य के छोटा 
  नागपुर क्षेत्र 
  से निकलकर पश्चिमी 
  बंगाल में पहुँचती 
  है। हुगली नदी 
  के समुद्र में गिरने 
  के पूर्व यह उससे 
  मिलती है। इसकी 
  कुल लंबाई ३६८ मील 
  है। इस नदी के द्वारा 
  २,५०० वर्ग मील क्षेत्र 
  का जलनिकास 
  होता है। नदी 
  में एकाएक बाढ़ आ 
  जाती है। इस नदी 
  की घाटी में बिहार 
  राज्य का छोटा 
  नागपुर क्षेत्र 
  भाग एवं बंगाल 
  का कुछ क्षेत्र स्थित 
  है। भारत का 
  प्रमुख कोयला 
  एवं अभ्रक क्षेत्र भी 
  इसी घाटी में स्थित 
  हैं। इस नदी पर 
  बाँध बनाकर 
  जलविद्युत् उत्पन्न 
  की जाती है (देखें 
  नदीघाटी योजना)। 
  कुनर तथा बराकर 
  इसकी सहायक नदियाँ 
  हैं।	(अजितनारायण मेहरोत्रा.)</font></p>
</body></html>