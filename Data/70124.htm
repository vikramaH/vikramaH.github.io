<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="5"><b  >पश्चिमी दिनाजपुर </b></font><font    size="4">१.
 भारत में पश्चिमी बंगाल राज्य के उत्तरी क्षेत्र में प्रसिद्ध जिला है। 
इसका क्षेत्रफल २,०५२ वर्ग मील तथा जनसंख्या १३,२३,७९७ (१९६१) थी। जिले का 
मुख्यालय बालूरघाट में है। इसके दक्षिण तथा पूर्व दिशा में पूर्वी 
पाकिस्तान; पश्चिम में बिहार राज्य; दक्षिण-पश्चिम में महानंदा नदी है। 
इसका जलनिकास अतराई (</font><font padma_font_family_property="Times New Roman, Times, serif" face="Times New Roman, Times, serif" size="4">Atrai</font><font    size="4">)
 नदी के द्वारा होता है। नदी की मिट्टी से निर्मित उपजाऊ भूमि के कारण यहाँ
 धान, जूट, जौ, सरसों, आदि अत्यधिक मात्रा में उत्पन्न होते हैं। हिली (</font><font padma_font_family_property="Times New Roman, Times, serif" face="Times New Roman, Times, serif" size="4">Hili</font><font    size="4">)
 तथा रायगंज में धान कूटने की मिलें हैं। देवीकोट नामक स्थान में हिंदुओं 
तथा मुसलमानों के ऐतिहासिक खंडहर हैं। १९४७ ई. में जब भारत एवं पाकिस्तान 
का पुनर्निर्माण हुआ तो दिनाजपुर जिले के भारतीय क्षेत्रों से इस जिले का 
संघटन किया गया।</font></p>
<font size="2"> 
<p><font  size="4"><font    size="4">२. इसी 
  नाम का एक जिला 
  पाकिस्तान में 
  भी है। अविभाजित 
  दिनाजपुर का 
  पूर्वी क्षेत्र पूर्वी 
  पाकिस्तान में 
  दिनाजपुर जिले 
  के रूप में है, जिसका 
  क्षेत्रफल २,६०० वर्ग 
  मील है तथा मुख्यालय 
  दिनाजपुर नामक 
  नगर है। घोड़ाघाट 
  के हिदू खंडहन 
  तथा कांतनगर 
  का विष्णुमंदिर 
  भी इस क्षेत्र में है।</font></font></p>
<p><font  size="4"><font    size="4">(कृष्णमोहन 
  गुप्त)</font></font></p>
</font>
</body></html>