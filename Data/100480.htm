<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p   class="MsoBodyText"><b style=""><span   style="font-size: 16pt;">लोहड़ी</span></b> पौष 
    के अंतिम दिन, सूर्यास्त के बाद (माघ संक्रांति से पहली रात) 
    यह पर्व मनाया जाता है। यह प्राय: १२ या १३ जनवरी को पड़ता 
    है। यह मुख्यत: पंजाब का पर्व है, यह द्योतार्थक (एक्रॉस्टिक) 
    शब्द लोहड़ी की पूजा के समय व्यवहृत होने वाली वस्तुओं के 
    द्योतक वर्णों का समुच्चय जान पड़ता है, जिसमें ल (लकड़ी) <span style="font-family: Symbol;"><span padma_font_family_property="Symbol" style="">+</span></span>ओह 
    (गोहा <span style="font-family: Symbol;"><span padma_font_family_property="Symbol" style="">=</span></span> 
    सूखे उपले) <span style="font-family: Symbol;"><span padma_font_family_property="Symbol" style="">+</span></span>ड़ी 
    (रेवड़ी) <span style="font-family: Symbol;"><span padma_font_family_property="Symbol" style="">=</span></span> 
    'लोहड़ी' के प्रतीक हैं। श्वतुर्यज्ञ का अनुष्ठान मकर संक्रांति 
    पर होता था, संभवत: लोहड़ी उसी का अवशेष है। पूस-माघ 
    की कड़कड़ाती सर्दी से बचने के लिए आग भी सहायक सिद्ध होती 
    है<span style="font-family: Symbol;"><span padma_font_family_property="Symbol" style="">-</span></span>यही 
    व्यावहारिक आवश्यकता 'लोहड़ी' को मौसमी पर्व का स्थान 
    देती है।</p>
  <p   class="MsoBodyText">लोहड़ी से संबद्ध परंपराओं 
    एवं रीति-रिवाजों से ज्ञात होता है कि प्रागैतिहासिक गाथाएँ 
    भी इससे जुड़ गई हैं। दक्ष प्रजापति की पुत्री सती के योगाग्नि-दहन 
    की याद में ही यह अग्नि जलाई जाती है। इस अवसर पर विवाहिता 
    पुत्रियों को माँ के घर से 'त्योहार' (वस्त्र, मिठाई, 
    रेवड़ी, फलादि) भेजा जाता है। यज्ञ के समय अपने जामाता शिव 
    का भाग न निकालने का दक्ष प्रजापति का प्रायश्चित्त ही इसमें 
    दिखाई पड़ता है। उत्तर प्रदेश के पूर्वांचल में 'खिचड़वार' 
    और दक्षिण भारत के 'पोंगल' पर भी<span style="font-family: Symbol;"><span padma_font_family_property="Symbol" style="">-</span></span>जो 
    'लोहड़ी' के समीप ही मनाए जाते हैं<span style="font-family: Symbol;"><span padma_font_family_property="Symbol" style="">-</span></span>बेटियों को भेंट जाती 
    है।</p>
  <p   class="MsoBodyText">लोहड़ी से २०-२५ दिन पहले 
    ही बालक एवं बालिकाएँ 'लोहड़ी' के लोकगीत गाकर लकड़ी 
    और उपले इकट्ठे करते हैं। संचित सामग्री से चौराहे या 
    मुहल्ले के किसी खुले स्थान पर आग जलाई जाती है। मुहल्ले 
    या गाँव भर के लोग अग्नि के चारों ओर आसन जमा लेते हैं। 
    घर और व्यवसाय के कामकाज से निपटकर प्रत्येक परिवार अग्नि 
    की परिक्रमा करता है। रेवड़ी (और कहीं कहीं मक्की के भुने 
    दाने) अग्नि की भेंट किए जाते हैं तथा ये ही चीजें प्रसाद के रूप 
    में सभी उपस्थित लोगों को बाँटी जाती हैं। घर लौटते समय 
    'लोहड़ी' में से दो चार दहकते कोयले, प्रसाद के रूप 
    में, घर पर लाने की प्रथा भी है।</p>
  <p   class="MsoBodyText">जिन परिवारों में लड़के 
    का विवाह होता है अथवा जिन्हें पुत्रप्राप्ति होती है, उनसे पैसे 
    लेकर मुहल्ले या गाँव भर में बच्चे ही बराबर बराबर रेवड़ी 
    बाँटते हैं। लोहड़ी के दिन या उससे दो चार दिन पूर्व बालक 
    बालिकाएँ बाजारों में दुकानदारों तथा पथिकों से 'मोहमाया' 
    या महामाई (लोहड़ी का ही दूसरा नाम) के पैसे माँगते 
    हैं, इनसे लकड़ी एवं रेवड़ी खरीदकर सामूहिक लोहड़ी में 
    प्रयुक्त करते हैं।</p>
  <p   class="MsoBodyText">शहरों के शरारती लड़के 
    दूसरे मुहल्लों में जाकर 'लोहड़ी' से जलती हुई लकड़ी 
    उठाकर अपने मुहल्ले की लोहड़ी में डाल देते हैं। यह 'लोहड़ी 
    व्याहना' कहलाता है। कई बार छीना झपटी में सिर फुटौवल 
    भी हो जाती है। मँहगाई के कारण पर्याप्त लकड़ी और उपलों 
    के अभाव में दुकानों के बाहर पड़ी लकड़ी की चीजें उठाकर जला 
    देने की शरारतें भी चल पड़ी हैं।</p>
</div>
</body></html>