<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="5"><b  >ज्योतिषी, भारतीय</b></font><font    size="4"> से अभिप्राय उन ग्रंथकारों से है <b  >जिन्होंने अपने ग्रंथ, भारत में विकसित ज्योतिष प्रणाली के आधार पर लिखे।</b> प्राचीन काल के ज्योतिषगणना संबंधी कुछ ग्रंथ ऐसे हैं, जिनके लेखकों ने अपने नाम नहीं दिए हैं। ऐसे ग्रंथ हैं वेदांग ज्योतिष (काल ई</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> पू</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4">
 १२००); पंचसिद्धांतिका में वर्णित पाँच ज्योतिष सिद्धांत ग्रंथ। कुछ ऐसे 
भी ज्योतिष ग्रंथकार हुए हैं जिनके वाक्य अर्वाचीन ग्रंथों में उद्धृत हैं,
 किंतु उनके ग्रंथ नहीं मिलते। उनमें मुख्य हैं नारद, गर्ग, पराशर, लाट, 
विजयानंदि, श्रीषेण, विष्णुचंद आदि। अलबेरूनी के लेख के आधार पर लाट ने मूल
 सूर्यसिद्धांत के आधार पर इसी नाम के एक ग्रंथ की रचना की है। श्रीषेण के 
मूल वसिष्ठ सिद्धांत के आधार पर वसिष्ठ-सिद्धांत लिखा। ये सब ज्योतिषी 
ब्रह्मगुप्त (शक संवत् ५२०) से पूर्व हुए है। श्रीषेण आर्यभट के बाद तथा 
ब्रह्मगुप्त से पूर्व हुए हैं। प्रसिद्ध ज्योतिषियों का परिचय निम्नलिखित 
है : </font></p><font  size="4">
<p  >आर्यभट प्रथम--देखें हिंदी विश्वकोश खंड १, पृष्ठ ४११ पर प्रकाशित लेख। </p>
<p  >वराहमिहिर--देखें वराहमिहिर शीर्षक लेख। </p>
<p  >ब्रह्मगुप्त--देखें ब्रह्मगुप्त शीर्षक लेख। </p>
<p  >मनु--रचनाकाल : शक संवत् ८०० के लगभग, ग्रंथ : बृहन्मानसकरण। </p>
<p  >विटेश्वर--रचनाकाल : शंक संवत् ८२१, ग्रंथ : करणसार। </p>
<p  >बटेश्वर--इन्होंने सिद्धांत
 बटेश्वर लिखा है, जिसे हाल ही में इंडियन इंस्टिट्यूट ऑव ऐस्ट्रोनॉमिकल 
ऐंड संस्कृत रिसर्च, नई दिल्ली, ने छपाया है। अलबेरुनी के पास इस ग्रंथ का 
एक अरबी अनुवाद था और उसने इसकी बहुत प्रंशसा की है। इसकी ज्याप्रणाली अन्य
 सिद्धांतों की ज्याप्रणाली से सूक्ष्म है। कुछ विद्वानों के अनुसार 
वित्तेश्वर और बटेश्वर एक ही व्यक्ति थे। </p>
<p  >मुंजाल--इनका रचनाकाल शक 
संवत् ८५४ है। इनका उपलब्ध ग्रंथ लघुमानसकरण है। इन्होंने अयनगति १ कला 
मानी है। अयनगति के प्रसंग में भास्कराचार्य ने इनका नाम लिया है। मुनीश्वर
 ने मरीचि में अयनगति विषयक इनके कुछ श्लोक उद्धृत किए हैं, जो लघुमानस के 
नहीं हैं। इससे पता चलता है कि मुंजाल का एक और मानस नामक ग्रंथ था, जो 
उपलब्घ नहीं है। </p>
<p  >आर्यभट द्वितीय--देखें हिंदी विश्वकोश खंड १, पृष्ठ ४१२। </p>
<p  >चतुर्वेद--पृथूदक स्वामी, रचनाकाल : ८५०-९०० शक संवत् के भीतर। ग्रंथ : ब्रह्मस्फुटसिद्धांत की टीका। </p>
</font><p><font    size="4">विजयनंदि--रचनाका : शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> ८८८। ग्रंथ : करणतिलक। </font></p><p>
<font    size="4">श्रीपति--इनका रचनाकाल शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4">
 ९६१ हैं। इन्होंने सिद्धांतशेखर तथा धीकोटिदकरण नामक गणित ज्योतिष विषयक 
और रत्नमाला नामक मुहूर्त्त विषयक ग्रंथ लिखा है। सुधाकर द्विवेदी के 
अनुसार इनका रत्नसार नामक एक अन्य मुहूर्त ग्रंथ भी है। इनकी विशेषता यह है
 कि इन्होंने ज्याखंडों के बिना केवल चाप के अंशों से ज्यासाधन किया है। ये
 नागदेव के पुत्र थे। </font></p><p>
<font    size="4">वरुण--रचनाकाल : शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> ९६२। ग्रंथ : खंडखाद्य टीका। </font></p><p>
<font    size="4">भोजराज--इनका रचनाकाल शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> ९६४ है। इनका ग्रंथ राजमृगांक है। इसमें इन्होंने ब्रह्मगुप्त के सिद्धांत के लिये बीजसंस्कारों को निकाला है। </font></p><p>
<font    size="4">दशबल--इनका रचनाकाल शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> ९८० है। इसका ग्रंथ करणकमलमार्तंड है। इसकी विशेषता यह है कि इसमें सारणियाँ दी गई हैं, जिनसे ग्रहों की गणना सुगम हो जाती है। </font></p><p>
<font    size="4">ब्रह्मदेव गणक--इनके पिता का नाम चंद्र था। ये मथुरा के रहनेवाले थे। इनका रचनाकाल शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4">
 १०१४ है। इन्होंने करणप्रकाश नामक ग्रंथ लिखा है। इन्होंने आर्यभटीयम् की
 गतियों में लल्ल के बीजसंस्कार करके उसे ग्रहण किया है। इनका शून्यायनांश 
वर्ष शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> ४४५ है। इन्होंने अयनगति १ कला मानी है१ </font></p><p>
<font    size="4">शतानंद--जगन्नाथपुरी निवासी शतानंद का रचनाकाल शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4">
 १०२१ है। इनका प्रसिद्ध ग्रंथ भास्वतीकरण है। इनका शून्यायनांश वर्ष ४५० 
तथा अयनगति १ कला है। इन्होंने अहर्गण का साधन स्पष्ट मेष से किया है। इनकी
 विशेषता यह है कि इन्होंने ग्रहगतियों को शतांश अथवा प्रति शत में रखा है,
 जिससे गणित करने में सरलता हो जाती है। यह पद्धति आधुनिक दशमलव प्रणाली 
जैसी है१ </font></p><p>
<font    size="4">महेश्वर--प्रसिद्ध गणित ज्योतिषी भास्कराचार्य के पिता तथा गुरु, महेश्वर, का जन्मकाल शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> १००० के लगभग है। शेखर इनका गणितज्योतिष का ग्रंथ है। इनके अन्य ग्रंथ हैं। लघुजातकटीका, वृत्तशत, प्रतिष्ठाविधिदीपक। </font></p><p>
<font    size="4">सोमेश्वर तृतीय--इनके अन्य नाम हैं भूलोक मल्ल और सर्वज्ञभूपाल। ये चालुक्य वंश के राजा थे। इन्होंने शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> १०५१ में अभिलाषितार्थचिंतामणि नामक ग्रंथ लिखा। </font></p><font  size="4">
<p  >भास्कराचार्य--देखें लेख भास्कराचार्य। </p>
<p  >वाविलालकोच्चन्ना--रचनाकाल : शक सँवत् १२२०। इन्होंने सूर्यसिद्धांत के आधार पर एक करणग्रंथ लिखा है। </p>
<p  >महादेव प्रथम--ये गुजराती 
ब्राह्मण थे। शक संवत् १२३८ में इन्होंने चक्रेश्वर नामक ज्योतिषी द्वारा 
आरंभ किए हुए, ग्रहसिद्धि नामक सारणीग्रंथ को पूर्ण किया। </p>
<p  >महादेव तृतीय--ये त््रयंबक की राजसभा के पंडित, बोपदेव, के पुत्र थे। इन्होंने शक संवत् १२८९ में कामधेनुकरण नामक ग्रंथ लिखा। </p>
<p  >नार्मद--रचनाकाल : शक संवत् १३००। रचना : सूर्यसिद्धांत टीका। </p>
<p  >पद्नाभ--रचनाकाल : शक संवत् १३२०। रचना : यंत्ररत्नावली, जिसके द्वितीय अध्याय में प्रसिद्ध ध्रुवमय यंत्र है। </p>
</font><p><font    size="4">लल्ल--पं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4">
 सुधाकर द्विवेदी ने इनका रचनाकाल शक संवत् ४२१ तथा केर्न ने शक संवत् 
४२० माना है, किंतु बालशंकर दीक्षित के अनुसार इनका काल लगभग शक संवत् ५६०
 है। इन्होंने आर्यभटीयम् के आधार पर अपना शिष्यधीवृद्धिदतंत्र नामक 
ग्रहगणित का ग्रंथ लिखा है। प्रत्यक्ष वेध द्वारा इन्होंने कुछ बीज 
संस्कारों का वर्णन किया है। भास्कराचार्य ने सिद्धांतशिरोमणि में कई 
स्थानों पर इनके गणनासूत्रों की अशुद्धियाँ दिखलाई हैं। </font></p><p>
<font    size="4">दामोदर--रचनाकाल : शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> १३३९, ग्रंथ : भट्टतुल्य। इसकी ग्रहगणना आर्यभट सरीखी है। </font></p><p>
<font    size="4">गंगाधर--रचनाकाल : शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> १३५६। ग्रंथ : चंद्रमान। </font></p><p>
<font    size="4">मकरंद--रचनाकाल : शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> १४००। इन्होंने सूर्यसिद्धांत के अनुसार सारणियाँ बनाईं, जो बहुत प्रसिद्ध है। आज भी बहुत से पंचांग इनके आधार पर बनते हैं। </font></p><p>
<font    size="4">केशव--प्रसिद्ध ग्रहलाघवाकार गणेश के पिता केशव का रचनाकाल १४१८ ई</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4">
 के लगभग है। इन्होंने करणग्रंथ ग्रहकौतुक लिखा। ये बहुत निपुण वेधकर्त्ता 
थे। इन्होंने अपने ग्रंथ में प्रत्यक्ष वेध द्वारा अन्य सिद्धांतकारों के 
ग्रहगणित की अशुद्धियों का निर्देश किया है। </font></p><p>
<font    size="4">गणेश--केशव के पुत्र गणेश का जन्मकाल १४२० शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4">
 के लगभग है। इनके ग्रंथ हैं ग्रहलाघव, लघुतिथि चिंतामणि, 
बृहत्तिथिचिंतामणि, सिद्धांतशिरोमणि टीका, लीलावती टीका, विवाहवृंदावन 
टीका, मुहूर्तत्व टीका, श्राद्धनिर्णय, छंदोर्णव, टीका, तर्जनीयंत्र, 
कृष्णाष्टमीनिर्णय, होलिकानिर्णय, लघुपाय पात आदि। इनकी कीर्ति का मुख्य 
स्तंभ है ग्रहलाघवकरण। सिद्धांतग्रंथों में वर्ण्य प्राय: सभी विषय इसमें 
हैं। इसकी विशेषता यह है कि इसमें ज्या चाप की गणना के बिना ही सब गणना की 
गई है और यह अत्यंत शुद्ध है। ये बहुत अच्छे वेधकर्ता थे। इन्होंने अपने 
पिता के वेधों से भी लाभ उठाया। इसीलिये इन्होंने एक ऐसी गणनाप्रणाली 
निकाली जो अति सरल होते हुए भी बहुत शुद्ध थी। इनके ग्रंथ के आधार पर भारत 
में बहुत से पंचांग बनते हैं। ग्रहलाघव की अनेक टीकाएँ हो चुकी हैं। </font></p><p>
<font    size="4">लक्ष्मीदास--रचनाकाल : शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> १४२२, रचना : सिद्धांतशिरोमणि के गणिताध्याय तथा गोलाध्याय की उदाहरण सहित टीका। </font></p><p>
<font    size="4">ज्ञानराज--इनका रचनाकाल शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4">
 १४२५ है। इनका ग्रंथ सुंदरसिद्धांत है। इसके दो मुख्य भाग हैं : 
गणिताध्याय तथा गोलाध्याय। ग्रहगणित के लिये इन्होंने करणग्रंथों की तरह 
क्षेपक तथा वर्षगतियाँ भी दी हैं। कहीं कहीं पर इनकी उपपत्तियाँ 
भास्करसिद्धांत से विशिष्ट हैं। इन्होंने यंत्रमालाधिकार में एक नवीन यंत्र
 बनाया है। </font></p><p>
<font    size="4">सूर्य--इनका जनम शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4">
 १४३० है। ये ज्ञानराज के पुत्र थे। इन्होंने गणित ज्योतिष के सूर्यप्रकाश,
 लीलावती टीका, बीज टीका, श्रीपतिपद्धतिगणित, बीजगणित, नामक ग्रंथों की 
रचना की है। कोलब्रुक के अनुसार इन्होंने सिद्धांतशिरोमणि टीका तथा 
गणितमालती ग्रंथ भी बनाए हैं। इनका एक और ग्रंथ है सिद्धांतसंहितासार 
समुच्चय। </font></p><p>
<font    size="4">अनंत प्रथम--रचनाकाल : शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> १४४७। रचना : अनंतसुधारस नामक सारणीग्रंथ। </font></p><p>
<font    size="4">ढुंढिराज--रचनाकाल : शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4">
 १४४७ के लगभग, रचना : अनुंबसुधारस की सुधारस-चषक-टीका, ग्रहलाघवोदाहरण, 
ग्रहफलोपपत्ति; पंचांगफल, कुंडकल्पलता तथा प्रसिद्ध फलितग्रंथ जातकाभरण। </font></p><p>
<font    size="4">नृसिंह प्रथम--ये गणेश के भाई, राम, के पुत्र थे। रचना मध्यग्रहसिद्धि (शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> १४००) तथा ग्रहकौमुदी। </font></p><p>
<font    size="4">अनंत द्वितीय--मुहूर्तचिंतामणि के निर्माता राम तथा ताजिक नीलकंठी के निर्माता, नीलकंठ के पिता अनंत, का रचनाकाल शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> १४८० है। इन्होंने कामधेनु की टीका तथा जातकपद्धति की रचना की। </font></p><p>
<font    size="4">नीलकंठ--रचनाकाल : शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4">
 ५०९, ग्रंथ : तोडरानंद तथा ताजिकनीलकंठी। गणकतरंगिणी के अनुसार इन्होंने 
जातकपद्धति भी लिखी थी। आफ्रेच सूची के अनुसार इनके अन्य ग्रंथ हैं : 
तिथिरतनमाला, प्रश्नकौमुदी अथवा ज्योतिषकौमुदी, दैवज्ञवल्लभा, जैमिनीसूत्र 
की सूबोधिनी टीका। ग्रहलाघव टीका, ग्रहौतक टीका, मकरंद टीका तथा एक 
मुहूर्तग्रंथ की टीका। </font></p><p>
<font    size="4">रघुनाथ प्रथम--काल : शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> १४८४, रचना : सुबोधमंजरी। </font></p><p>
<font    size="4">रघुनाथ द्वितीय--काल : शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> १४८७, रचना : मणिप्रदीप। </font></p><p>
<font    size="4">कृपाराम--काल : शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4">
 १४२० के पश्चात्, रचनाएँ : बीजगणित, मकरंद तथा यंत्रचिंतामणि की 
उदाहरणस्वरूप टीकाएँ। इन्होंने सर्वार्थचिंतामणि, पंचपक्षी तथा मुहूर्ततत्व
 की टीकाएँ भी की हैं। </font></p><p>
<font    size="4">दिनकर--काल : शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> १५००, ग्रंथ : खेटकसिद्धि तथा चंद्रार्की। </font></p><p>
<font    size="4">गंगाधर--काल : शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> १५०८, ग्रंथ : ग्रहलाघव की मनोरमा टीका। </font></p><p>
<font    size="4">रामभट--काल : शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> १५१२, ग्रंथ : रामविनोदकरण। </font></p><p>
<font    size="4">श्रीनाथ--काल : शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> १५१२, ग्रंथ : ग्रहचिंतामणि। </font></p><p>
<font    size="4">विष्णु--काल : शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> १५३०, ग्रंथ : एक करणग्रंथ। </font></p><p>
<font    size="4">मल्लारि--काल : शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> १५२४, ग्रंथ : ग्रहलाघव की उपपत्तिसहित टीका। </font></p><p>
<font    size="4">विश्वनाथ--काल : शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4">
 १५३४-१५५६। ये प्रसिद्ध सोदाहरण टीकाकार हैं। इन्होंने सूर्यसिद्धांत 
शिरोमणि, करणकुतूहल, मकरंद, केशबीजातक पद्धति, सोमसिद्धांत, तिथिचिंतामणि, 
चंद्रमानतंत्र, बृहज्जातक, श्रीपतिपद्धति वसिष्ठसंहिता तथा बृहत्संहिता पर 
टीकाएँ की हैं। </font></p><p>
<font    size="4">नृसिंह द्वितीय--जन्म : शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> १५०८, ग्रंथ : सूर्यसिद्धांत की सौरभाष्य तथा सिद्धांतशिरोमणि की वासनाभाष्य टीकाएँ। </font></p><p>
<font    size="4">शिव--जन्म : शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> १५१०, ग्रंथ : अनंतसुधारस टीका। </font></p><p>
<font    size="4">कृष्ण प्रथम--रचना : शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> १५००-१५३०, ग्रंथ : भास्कराचार्य के बीजगणित की बीजनवांकुद तथा जातकपद्धति की टीकाएँ, तथा छादकनिर्णय।  </font></p><p>
<font    size="4">रंगनाथ प्रथम--रचना : शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> १५२५, ग्रंथ : सूर्यसिद्धांत की गूढ़ार्थप्रकाशिका टीका। </font></p><p>
<font    size="4">नागेश--रचनाकाल : शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4">--१५४१, ग्रंथ : करणग्रंथ, तथा ग्रहप्रबोध। </font></p><p>
<font    size="4">मुनीश्वर--ये गूढ़ार्थप्रकाशिकाकार रंगनाथ के पुत्र थे। इनका जन्मकाल श सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4">
 १५२५ है। इन्होंने सिद्धांतसार्वभौम ग्रंथ लिखा तथा लीलावती पर 
निसृष्टार्थदूती और सिद्धांतशिरोमणि की मरीचि टीका की। कुछ विद्वान् 
पाटीसार भी इनका लिखा मानते हैं। </font></p><p>
<font    size="4">दिवाकर--जन्मकाल : शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> १५२८ है, रचना : मकरंद की मकरंदविवृत्ति टीका। </font></p><p>
<font    size="4">कमलाकर भट्ट--जन्म : शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> १५३० के लगभग। इन्होंने काशी में शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4">
 १५८० के लगभग सिद्धांततत्वविवेक बनाया। यह आधुनिक सूर्यसिद्धांत के आधार 
पर लिखा गया है। इसमें बहुत सी गणित संबंधी नवीन रीतियाँ है। तुरीय यंत्र 
का विस्तृत वर्णन तथा ध्रुवतारा की स्थिरता का वर्णन इनकी नूतनता है। 
इन्होंने मुनीश्वर तथा भास्कराचार्य का कई </font></p><font  size="4">
<p  >स्थलों पर खंडन किया है, जो
 कुछ स्थलों पर इनके निजी अज्ञान का द्योतक है। ये संक्षिप्त न लिखकर बहुत 
विस्तार से लिखते हैं१ इनके १३ अध्यायों के ग्रंथ में ३,०२४ श्लोक हैं। </p>
</font><p><font    size="4">रंगनाथ द्वितीय--जन्म : शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> १५३४ के लगभग, ग्रंथ : सिद्धांतशिरोमणि की मितभाषिणी टीका तथा सिद्धांतचूड़ामणि। </font></p><p>
<font    size="4">नित्यानंद--रचनाकाल: शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4">
 १५६१। इन्होंने सायन मानों से सर्वसिद्धांतराज ग्रंथ लिखा है। इसमें 
वर्तमान ३६५।१४।३३।७ ४०४४८ दिनादि है,  जो वास्तव काल के निकटतर है। इनके 
दिए हुए भगणों से यह स्पष्ट है कि ये कुशल वेधकर्ता थे। </font></p><p>
<font    size="4">कृष्ण द्वितीय--इन्होंने शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> १५७५ में करणकौस्तुभ लिखा१ </font></p><p>
<font    size="4">रत्नकंठ--इन्होंने शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> १५८० में पंचांगकौस्तुभ नामक सारणीग्रंथ लिखा। </font></p><p>
<font    size="4">विद्दन--शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> १६२६ से कुछ पूर्व, इन्होंने वार्षिकतंत्र लिखा। इनका अन्य ग्रंथ ग्रहणमुकुर है। </font></p><p>
<font    size="4">जटाधर--इन्होंने शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> १६२६ में फत्तेशाह प्रकाश नामक करणग्रंथ लिखा। </font></p><p>
<font    size="4">दादाभट--इन्होंने शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> १६४१ में सूर्यसिद्धांत की करणावलि टीका लिखी१ </font></p><p>
<font    size="4">नारायण--रचना : शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> १६६१। इन्होंने होरासारसुधानिधि, नरजातकव्याख्या, गणकप्रिया, स्वरसार तथा ताजकसुधानिधि लिखे। </font></p><p>
<font    size="4">जयसिंह--राजा जयसिंह शंक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4">
 १६१५ में राजसिंहासन पर बैठे थे। इन्होंने हिंदू, मुसलमान तथा यूरोपीय 
ज्योतिष ग्रंथों का अध्ययन किया और देखा कि उनसे स्पष्ट ग्रह तथा दृश्य 
ग्रहों में अंतर है। इसलिये इन्होंने जयपुर, दिल्ली, मथुरा, उज्जैन तथा 
काशी में पक्की वेधशालाएँ बनवाईं जो अब भी इनके कीर्तिस्तंभ की तरह 
विद्यमान हैं। आठ साल तक वेध करवाकर इन्होंने अरबी का जिजमुहम्मद तथा 
संस्कृत में सम्राट् सिद्धांत नामक ग्रंथ बनवाए। सिद्धांत सम्राट् इन्होंने
 जगन्नाथ पंडित से शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> १६५३ में बनवाया। इनके ग्रंथ से ग्रह अतिसूक्ष्म आते हैं।</font></p><font  size="4">
<p  >शंकर--इन्होंने शक सं १६८८ में वैष्णवकरण लिखा। </p>
</font><p><font    size="4">मणिराम--इन्होंने शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> १६९६ में ग्रहगणित चिंतामणि लिखी। </font></p><p>
<font    size="4">भुला--इन्होंने शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> १७०३ में ब्रह्मसिद्धांतसार लिखा। </font></p><p>
<font    size="4">मथुरानाथ--इन्होंने शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> १७०४ में यंत्रराजघटना लिखा। </font></p><p>
<font    size="4">चिंतामणिदीक्षित--शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> १६५८-१७३३। इन्होंने सूर्यसिद्धांतसारणी तथा गोलानंद नामक वेधग्रंथ लिखा। </font></p><p>
<font    size="4">शिव--इन्होंने शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> १७३७ में तिथिपारिजात लिखा। </font></p><p>
<font    size="4">दिनकर--इन्होंने शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> १७३४ से १७६१ के बीच ग्रहविज्ञानसारणी, मासप्रवेशसारणी, लग्नसारणी, क्रांतिसारणी आदि ग्रंथ लिखे। </font></p><p>
<font    size="4">बापूदेव शास्त्री--काशी के संस्कृत कालेज के ज्योतिष के मुख्य अध्यापक थे। बापूदेव शास्त्री (नृसिंह) का जन्म शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4">
 १७४३ में हुआ। ये प्रयाग तथा कलकत्ता विश्वविद्यालयों के परिषद तथा 
आयरलैंड और ग्रेट ब्रिटेन की रॉयल के सम्मानित सदस्य थे। इन्हें 
महामहोपाध्याय की उपाधि मिली थी। इनके ग्रंथ हैं : रेखागणित प्रथमाध्याय, 
त्रिकोणमिति, प्राचीन ज्योतिषाचार्याशयवर्णन, सायनवाद, तत्वविवेकपरीक्षा, 
मानमंदिरस्थ यंत्रवर्णन, अंकगणित, बीजगणित। इन्होंने सिद्धांतशिरोमणि का 
संपादन तथा सूर्यसिद्धांत का अंग्रेजी में अनुवाद किया। इनका दृक्सिद्ध 
पंचांग आज भी वाराणसेय संस्कृत विश्वविद्यालय से प्रकाशित होता है। </font></p><p>
<font    size="4">नीलांबर शर्मा--इनका गोलप्रकाश शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> १७९३ में प्रकाशित हुआ।</font></p><p>
<font    size="4">विनायक अथवा केरो लक्ष्मण छत्रे--इन्होंने पाश्चात्य ज्योतिष के आधार पर ग्रहसाधनकोष्ठक शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> १७७२ में लिखा। इनका अन्य ग्रंथ चिंतामणि हैं। </font></p><p>
<font    size="4">चिंतामणि रघुनाथ आचार्य--जन्म : शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> १७५०। इन्होंने तमिल में ज्योतिषचिंतामणि लिखा।</font></p><p>
<font    size="4">कृष्ण शास्त्री गाडबोले--जन्म : शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4">
 १७५३। इन्होंने वामनकृष्ण जोशी गद्रे के साथ ग्रहलाघव का मराठी अनुवाद, 
ज्योतिषशास्त्र तथा पंचांगसाधनसार छपाया तथा 'मासानां मार्गशीर्षोहं' लेख 
द्वारा यह सिद्ध किया कि वेद शकपूर्व ३० हजार वर्ष से प्राचीन हैं१ </font></p><p>
<font    size="4">वेंकटेश बापूजी केतकर--इन्होंने शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> १८१२ में पाश्चात्य ज्योतिष के आधार पर 'ज्योतिर्गणित' लिखा, जिससे ग्रहगणना बहुत सूक्ष्म होती है। </font></p><p>
<font    size="4">सुधाकर द्विवेदी--इनका जन्मकाल शक सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4">
 १७८२ है। ये काशी के संस्कृत कालेज के ज्योतिष के प्रधान पंडित तथा अपने 
समय के अति प्रसिद्ध विद्वान् थे। इनहें महामहोपाध्याय की उपाधि प्राप्त 
थी। इनके ग्रंथ हैं : दीर्घवृत्तलक्षण, विचित्र प्रश्न सभंग, द्युचरचार, 
वास्ववचंद्रशृंगोन्नति, पिंडप्रभाकर, भाभ्रम रेखानिरूपण, धराभ्रम, 
ग्रहणकरण, गोलीयरेखागणित, रेखागणित के एकादश द्वादश अध्याय तथा गणकतरंगिणी।
 इन्होंने सूर्यसिद्धांत, ग्रहलाघव आदि ग्रंथों की टीकाएँ तथा बहुत से 
ग्रंथों का संपादन भी किया। </font></p><p>
<font    size="4">शंकर बालकृष्ण दीक्षित--जन्मकाल सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4">
 १७७५ है। इन्होंने विद्यार्थीबुद्धिवर्द्धिनी, सृष्टिचमत्कार, 
ज्योतिर्विलास, भूवर्णन तथा सेवेल के सहयोग से इंडियन कैलेंडर आदि ग्रंथ 
लिखे। इनकी कींर्ति का स्तंभ मराठी में लिखा भारतीय ज्योतिष है, जिसमें 
इन्होंने अनुसंधानात्मक तथा आलोचनात्मक ढंग से भारतीय ज्योतिष के विकास का 
इतिहास लिखा है। </font></p>
<p> <font    size="4">सं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> 
  ग्रं</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> 
  -- सुधाकर द्विवेदी 
  : भारतीय ज्योतिष। 
  </font><font padma_font_family_property="Times New Roman, Times, serif" face="Times New Roman, Times, serif" size="4">[</font><font    size="4">मुरारिलाल 
  शर्मा</font> <font padma_font_family_property="Times New Roman, Times, serif" face="Times New Roman, Times, serif">]</font></p>
<font size="2"></font></body></html>