<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="5"><b  >पलार नदी </b></font><font    size="4">(क्षीर
 नदी) वह कर्नाटक राज्य के कोलार जिले से निकलकर तमिलनाडू राज्य में 
बहनेवाली नदी है। इसका उद्गम कोलार जिले के नंदीदुर्ग नामक स्थान में है। 
कैवार (</font><font padma_font_family_property="Times New Roman, Times, serif" face="Times New Roman, Times, serif" size="4">Kaivara</font><font    size="4">)
 से यह दक्षिण-पूर्व को मुड़ जाती है तथा बोरिंगपत स्थान पर यह मैसूर से 
बाहर निकल जाती है। इसके बाद मद्रास राज्य के उत्तरी आर्काडु जिले में यह 
उत्तर-पूर्व की ओर मुड़कर चेंगलपट्टु जिले में मद्रास के दक्षिण में बंगाल 
की खाड़ी में गिर जाती है। मैसूर राज्य में इसकी लंबाई ४७ मील है, इसके 
बेसिन का क्षेत्रफल १०३६ वर्गमील है, जा कृषि के काम आता है। इसपर बने 
बेतमंगला तथा रामसागर तालाबों से कालार की स्वर्णखान के क्षेत्र को पानी 
मिलता है। मद्रास राज्य में इसकी लंबाई १८३ मील है।</font></p>
<font size="2"> 
<p><font  size="4"><font    size="4">इसकी 
  मुख्य सहायक नदियों 
  में पोन, जो उत्तरी 
  आर्काडु में बाईं 
  तरफ से मिलती 
  है, तथा चेय्यार 
  जो चेंगलपट्टु 
  जिले में मिलती 
  है मुख्य हैं। इसके 
  किनारे वेनियाँबाड़ी, 
  वैलूर, आर्काडु 
  चेंगलपट्टु आदि 
  नगर बसे हैं। इस 
  नदी पर कई पुल 
  एवं बाँध बने 
  है।(रमेशचंद्र 
  दुबे)</font></font></p>
</font>
</body></html>