<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font ><b  >आंद्रोनिकस 
  द्वितीय</b></font><font padma_font_family_property="Symbol" face="Symbol">-</font><font   >(१२६०-१३३२ 
  ई.) रोमन सम्राट् 
  मिखायल पालियोलोगस 
  उसका पिता था 
  जिसके मरने 
  के बाद वह स्वयं 
  पूर्वी रोमन 
  साम्राज्य का सम्राट् 
  हुआ। उसके शासनकाल 
  में वेनिस ओर 
  जेनोआ की कीर्ति 
  बढ़ी और तुर्की 
  ने बिथीनिया 
  साम्राज्य से छीन 
  लिया। उनसे लड़ने 
  के लिए सम्राट् 
  ने रोगर दी 
  फ्लोर नाम के 
  एक स्पेनी सामरिक 
  को नियत किया। 
  रोगर ने तुर्की 
  को हरा तो 
  दिया पर वह स्वयं 
  सम्राट् के साथ 
  मनमानी करने 
  लगा। अंत में जो 
  उसके सैनिकों 
  ने विद्रोह किया 
  तो एथेंस और 
  थीवीज़ साम्राज्य 
  के हाथ से निकल 
  गए। अंत में आंद्रोनिकस 
  को साम्राज्य की 
  गद्दी अपने पौत्र 
  को दे देनी पड़ी।	(ओं.ना.उ.)</font></p>
<p> <font ><b></b></font></p>
</body></html>