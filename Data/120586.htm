<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">शशांक</span></b><span   style="font-size: 14pt; font-family: DV-TTSurekhEN;"> बंगाल का हिंदू 
    राजा जिसने सातवीं शताब्दी के अंतिम चरण में बंगाल पर शासन 
    किया। मालवा-के राजा देवगुप्त से दुरभिसंधि करके हर्षवर्धन 
    की वहन राज्यश्री के पति कन्नौज के मौखरी राजा ग्रहवर्मन 
    को मारा। तदनंतर राज्यवर्धन को धोखे से मारकर अपना प्रभाव 
    बढ़ाने का प्रयत्न किया। पर जब राज्यवर्धन के कनिष्ठ भ्राता ने 
    उसका पीछा किया तो वह बंगाल भाग गया।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">अंतिम 
    गुप्त सम्राटों की दुर्बलता के कारण जो स्वतंत्र राज्य हुए उनमें 
    गौड़ या उत्तरी बंगाल भीथा। जब महासेन गुप्त सम्राट् हुआ तो 
    उसकी दुर्बलता से लाभ उठाकर शशांक ने गौड़ में स्वतंत्र राज्य 
    स्थापित किया। उस समय शशांक महासेन गुप्त का सेनापिति था। 
    उसने कर्णसुवर्ण को अनी राजधानी बनाई। आजकल कर्णसुवर्ण 
    के अवशेष मुर्शिदाबाद जिले के गंगाभाटी नामक स्थान में पाए 
    गए हैं। शशांक बंगाल का पहला महान् राजा था। शशांक के जीवन 
    के विषय में निश्चित रूप से इतना ही कहा जा सकता है कि 
    वह महासेन गुप्त का सेनापति नरेंद्रगुप्त था</span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;">महासामंत और 
    शशांक उसकी उपाधियाँ हैं। उसने समस्त बंगाल और बिहार को 
    जीत लिया तथा समस्त उत्तरी भारत पर विजय करने की योजना 
    बनाई।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">शशांक 
    हिंदू धर्म को मानता था और बौद्ध धर्म का कट्टर शत्रु था। 
    इसकी प्रतिक्रिया यह हुई कि शशांक के बाद बंगाल और 
    बिहार में पाल वंशीय राजाओं ने प्रजा की संमति से नया राज्य 
    स्थापित किया और बौद्ध धर्म को एक बार फिर आश्रम मिला। 'शशांक' 
    पर प्रसिद्ध इतिहावेत्ता स्व. राखालदास बंद्योपाध्याय ने एक बड़ा 
    ऐतिहासिक उपन्यास लिखा है।<span   style="">   </span>(रामस्वरूप)</span></p>
</div>
</body></html>