<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b> 
<p><font  size="4"><b  >कुब्ज विष्णुवर्धन</b></font><font    size="4"> 
  बदामी के चालुक्य 
  शासक पुलकेशी 
  द्वितीय के छोटे 
  भाई। इनका विरुद्ध 
  पृथ्वीवल्लभ, युवराज, 
  विषमविद्धि आदि 
  था। सातवीं शताब्दी 
  ई. के पूर्वार्द्ध 
  में पुलकेशी ने 
  उनकी सहायता 
  से पूर्वी तट के 
  देशों को विजित 
  किया और उन्हें 
  विशाखपत्तनम् 
  से लेकर नेल्लोर 
  जिले के उत्तरी 
  भाग तक का शासक 
  नियुक्त किया। 
  इस वंश के अभिलेखों 
  के अनुसार उनका 
  शासन संपूर्ण 
  वेंगीमंडल पर 
  था। उनका राजवंश 
  ११वीं शताब्दी तक 
  चलता रहा और 
  वह इतिहास में 
  पूर्वी चालुक्य 
  के नाम से प्रख्यात 
  है। संस्कृत के 
  प्रसिद्ध कवि भारवि 
  उनकी सभा के रत्न 
  कहे जाते हैं। (कृष्णदत्त 
  वाजपेयी.)</font></p>
<font size="2"></font></body></html>