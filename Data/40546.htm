<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="5"><b  >जगद्धात्री 
  </b></font><font    size="4">दुर्गा 
  का एक रूप। यह सिंहवाहिनी 
  चतुर्भुजा, त्रिनेत्रा 
  एवं रक्तांबरा 
  हैं। हिंदू धर्म 
  में दुर्गा के रूप 
  की पूजा का आरंभ 
  अज्ञात है। शक्तिसंगमतंत्र, 
  उत्तर कामाख्यातंत्र, 
  भविष्यपुराण 
  स्मृतिसंग्रह, और 
  दुर्गाकल्प आदि 
  ग्रंथों में जगद्धात्री 
  पूजा का उल्लेख 
  मिलता है। केनोपनिषद्में 
  हेमवती का वर्णन 
  जगद्धात्री के रूप 
  में प्राप्त है। अतएव 
  इन्हें अभिन्न मानते 
  है। कार्तिक शुक्ल 
  पक्ष नवमी को 
  इनकी पूजा का 
  विधान है।</font></p>
<b></b>
<p><font  size="5"><b></b></font></p>
</body></html>