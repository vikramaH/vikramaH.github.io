<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >एस्टन</b> इंग्लैंड 
  के यॉर्कशायर 
  प्रदेश के राइडिंग 
  उपविभाग का एक 
  औद्योगिक नगर 
  है। यह मिडिलबरी 
  के पूर्व चार 
  मील की दूरी 
  पर स्थित है। क्वीवलैंड 
  की पहाड़ियों 
  में कच्चे लोहे 
  की खुदाई के 
  उद्योग का यह प्रमुख 
  केंद्र है। यहाँ 
  बड़ी-बड़ी लोहे 
  की भट्ठियाँ 
  तथा लोहे की 
  ढलाई के कारखाने 
  हैं जहाँ रेलवे 
  की पटरियाँ 
  आदि बनाई जाती 
  हैं। यहाँ बहुत 
  सी वाष्पचालित 
  आरों की मिलें 
  भी हैं। सन् १९६१ ई. 
  में इसकी जनसंख्या 
  ३७,१६० थी।	(ले.रा.सिं.)</font></p>
<font size="2">
<p><font    size="4"><b  >एस्टर</b> कार्बाक्सलिक 
  अम्ल के अम्लीय हाइड्रोजन 
  को एक एल्किल मूलक 
  से विस्थापित 
  करने पर बनता 
  है :</font></p>
<p><font    size="4">	ग्र्					ग्र्</font></p>
</font> 
<p><font    size="4">	/			-क्त<sub  >२</sub>ग्र्	 /</font></p>
<p> <font    size="4">ङ-क्	अ	ग्र् क्त श्ङ		र	ङ-क्</font></p>
<font size="2">
<p><font    size="4">	 ञ्				 ञ्</font></p>
<p><font    size="4">	ग्र्क्त					ग्र्ङ</font></p>
<p><font    size="4">एस्टर के 
  जलविश्लेषण से 
  पुन: ऐलकोहल 
  और अम्ल बन जाते 
  हैं। अधिकांश एस्टर 
  आयनीकृत नहीं 
  होते हैं और 
  पानी में बहुत 
  कम विलेय होते 
  हैं। इनके अवयवों 
  से एस्टर बनाने 
  की क्रिया को 
  एस्टरीकरण कहते 
  हैं। इसके लिए अम्ल 
  और ऐलकोहल 
  के मिश्रण को थोड़ी 
  मात्रा में खनिज 
  अम्ल के साथ गरम 
  किया जाता है। 
  इस अभिक्रिया में 
  खनिज अम्ल उत्प्ररेक 
  का काम करते 
  हैं। एस्टरीकरण 
  की इस विधि को 
  फिशर विधि कहते 
  हैं।</font></p>
<p><font    size="4">ऐलकोहल 
  और खनिज अम्लों 
  के संयोग से 
  भी एस्टर बनते 
  हैं। यह अभिक्रिया 
  खनिज अम्लों के 
  शक्तिशाली अम्लीय 
  और निर्जलीकारण 
  गुणों के कारण 
  होती है। सांद्र 
  सल्फ़्यूरिक अम्ल तथा 
  ऐलकोहल के संयोग 
  से ऐल्किल सल्फ़्यूरिक 
  अम्ल बनता है। एथिल 
  ऐलकोहल और 
  नाइट्रिक अम्ल तथा 
  नाइट्रस अम्ल के सयोंग 
  से क्रमश: एथिल नाइट्रेट 
  और एथिल नाइट्राइट 
  बनता है।	(कृ.ब.सं.)</font></p>
</font> 
</body></html>