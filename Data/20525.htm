<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >ओकाला 
  </b>नगर संयुक्त 
  राज्य, अमरीका 
  के फ़्लोरिडा राज्य 
  में स्थित मेरिअन 
  काउंटी का मुख्य 
  स्थान है और 
  जैक्सनविले से 
  १०० मील दक्षिण-पश्चिम 
  में स्थित है। यह 
  १८४५ ई. में बसाया 
  गया और १८६८ में 
  नगर घोषित 
  कर दिया गया। 
  यह राजमार्गो, 
  रेलमार्गो तथा 
  वायुयानों के 
  मार्गो का केंद्र 
  है। यहाँ का मुख्य 
  खनिज चूना है। 
  इसके अतिरिक्त 
  यहाँ पर मांस 
  तथा फलों को 
  डब्बों में बंद करने 
  के, क्रीम, इमारती 
  सामान तथा कंक्रीट 
  के नल इत्यादि बनाने 
  के धंधे किए जाते 
  हैं। यहाँ से पाँच 
  मील पूर्व सिल्वर 
  स्प्रिंग्स नामक जलस्रोत 
  स्थित हैं जो पानी 
  की स्वच्छता एवं चमक 
  के लिए विख्यात 
  है। यहाँ ३०० फुट 
  व्यास का गोलाकार 
  पात्र है जो ६५ फुट 
  गहरा है और 
  जिससे तीन लाख 
  गैलन प्रति मिनट 
  के हिसाब से पानी 
  निकलता है। यह 
  धारा नौतार्य 
  सरिता का रूप 
  लेकर नौ मील 
  बहने के बाद 
  ओकलावाहा नदी 
  में मिल जाती 
  है।	(श्री.ना.मे.)</font></p>
</body></html>