<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">लंगूर </span></b><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">Langur</span><span   style="font-size: 14pt; font-family: DV-TTSurekhEN;">) 
    प्राइमेट गण (</span><span padma_font_family_property="Courier" style="font-size: 14pt; font-family: Courier;">Primate</span><span   style="font-size: 14pt; font-family: DV-TTSurekhEN;">) के सर्कोपिथीसिडी 
    कुल (</span><span padma_font_family_property="Courier" style="font-size: 14pt; font-family: Courier;">Cercopithecidae family</span><span   style="font-size: 14pt; font-family: DV-TTSurekhEN;">) का प्रसिद्ध प्राणी 
    है, जो कहीं कहीं हनुमान बंदर भी कहा जाता है। यह कद में 
    बंदरी से कुछ बड़ा, लगभग दो फुट का होता है। लेकिन इसकी 
    दुम इसके शरीर से लंबी रहती है। मादा नर से छोटी होती 
    है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">इसके 
    शरीर का रंग सिलेटी तथा अयाल भूरा होता है जो ऊपर 
    की ओर गाढ़ा और नीचे की ओर हलका रहता है। चेहरे, कान, 
    तलुए और हाथ-पैर का बाहरी हिस्सा काला रहता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">लंगूर, 
    बंदरों से कम ऊधमी होते हैं और आबादियों की अपेक्षा जंगलों 
    में रहना अधिक पसंद करते हैं, लेकिन कहीं कहीं बस्तियों में 
    भी इनके बड़े बड़े गोल दिखाई पड़ते हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">इनका 
    मुख्य भोजन फल फूल है, लेकिन बंदरों की तरह, ये गल्ला, 
    कीड़े मकोड़े और अंडे भी खा लेते हैं। मादा एक बार में एक 
    बच्चा देती है, जो कुछ समय तक माँ के पेट से चिपका रहता 
    है।<span   style="">  
 
    </span>(सुरेश सिंह कुँवर)</span></p>
</div>
</body></html>