<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<font >
<p  ><b  >इंडियम </b> एक तत्व 
  का नाम है। यह 
  मुलायम, आघातवर्ध्य, 
  सहजगलनीय, रजतश्वेत 
  धातु है जो प्रकृति 
  में मुक्त अवस्था में 
  नहीं पाई जाती। 
  व्यापारिक वंग 
  में इंडियम रहता 
  है। सिलिंड्राइट 
  नामक खनिज में 
  यह १० प्र.श. तक मिलता 
  है। पश्चिमी यूटा 
  में पाए जानेवाले 
  पेग्मैटाइट में 
  इसकी मात्रा सबसे 
  अधिक है। जस्ते के 
  शोधन में प्राप्त 
  सीसा इंडियम का 
  प्रमुख स्रोत हैं।</p>
<p  >इंडियम का उपयोग 
  बहुमूल्य धातुओं 
  के साथ मिश्रधातु 
  के रूप में, आभूषणों 
  में, दंत व्यवसाय 
  में, कम गलनांक 
  वाली मिश्र धातुओं 
  और काँच को 
  सील बंद करने 
  के लिए प्रयुक्त मिश्र 
  धातुओं के रूप 
  में परमाणु रिऐक्टर 
  में, न्यूट्रान सूचक 
  के रूप में, अर्धचालकों 
  के रूप में और 
  वायुमानों में 
  सीसलेपित रजत 
  बेयरिंग के लिए 
  मुलम्मों के रूप 
  में होता है। </p>
</font>
<p><font   >आर्वत 
  सारणी में इसका 
  स्थान तीसरे वर्ग 
  में हैं। इसका प्रतीक 
  </font><font padma_font_family_property="serif" size="2">In</font><font   >, परमाणु 
  क्रमांक ४९, परमाणु 
  भार११४.८, गलनांक 
  १५६.३४</font><font padma_font_family_property="Symbol" face="Symbol" size="1">°</font><font   > 
  सें., क्वथनांक २१००</font><font padma_font_family_property="Symbol" face="Symbol" size="1">°</font><font   > 
  सें. तथा संयोजकता 
  ३ है।	(नि.सि.)</font></p>
<p> <font   ><b  >इंडिया 
  आफिस लाइब्रेरी 
  </b> (विदेशी तथा 
  राष्ट्रमंडलीय 
  कार्यालय) में 
  लगभग २,६०,००० यूरोप 
  तथा पूर्वी देशों 
  में मुद्रित पुस्तकें, 
  ३५,००० हस्तलेख, पूर्व 
  और विशेषत:भारत 
  से संबंधित ११,००० 
  ब्रितानी चित्र 
  (पेंटिग्स तथा आरेख), 
  ड्राइंग्स और १०,००० 
  पौरस्त्य आरेख 
  एवं सूक्ष्मचित्र (मिनिएचर्स) 
  हैं। एस.सी.सटन, 
  सी.बी.ई. संप्रति 
  उक्त पुस्तकालय के 
  पुस्तकाध्यक्ष हैं। 
  इस संस्थान के प्रकाशन 
  हैं: संग्रह के सूचीपत्र 
  (कैटलाग ऑव 
  कलेक्शंस) तथा 
  वार्षिक विवरण 
  निर्देशिका (एनुअल 
  रिपोर्ट गाइड)। 
  इसका पता, १९७ ब्लैक 
  फ्रायर्स रोड, लंदन 
  एस.ई.</font><font padma_font_family_property="Symbol" face="Symbol" size="2">-</font><font   >१, 
  एफ.१८०१ है।</font></p>
<font > 
<p  >भारत सरकार 
  विगत कई वर्ष 
  से इस प्रयत्न में 
  है कि उक्त संस्थान 
  भारत को हस्तांतरित 
  कर दिया जाए। 
  परंतु इस संदर्भ 
  में अभी तक कोई 
  निर्णय नहीं हो 
  पाया।	(कै.चं.श.)</p>
<p><b></b></p>
</font> 
</body></html>