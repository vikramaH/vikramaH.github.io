<html xmlns:o="urn:schemas-microsoft-com:office:office" xmlns:w="urn:schemas-microsoft-com:office:word" xmlns="http://www.w3.org/TR/REC-html40"><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 14pt; line-height: 150%; font-family: DV-TTSurekhEN;">साइक्लोस्टोमाटा</span></b><span style="font-size: 14pt; line-height: 150%; font-family: DV-TTSurekhEN;"> </span><span padma_font_family_property="Courier" style="font-size: 14pt; line-height: 150%; font-family: Courier;">(Cyclostomata)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">जलीय जंतुओं का एक समूह 
    है जिसमें अधिकांश समुद्री जंतु है, पर कुछ नदी और झीलों 
    में भी पाए जाते हैं। इस समूह में निम्न स्तर के जबड़ेहीन 
    मत्सरूपी कशेरुकी चक्रमुखी </span><span padma_font_family_property="Courier" style="font-size: 14pt; line-height: 150%; font-family: Courier;">(Cyclostomes)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">पाए जाते हैं, जिनके साथी सिल्यूरियन 
    या डिवोनी कल्प में लुप्त हो चुके हैं। इनके मुख्य लक्षण ये 
    हैं: शरीर लंबा, पतला और सर्पमीन आकार का होता है, केवल 
    मध्यवर्ती पंख </span><span padma_font_family_property="Courier" style="font-size: 14pt; line-height: 150%; font-family: Courier;">(fin)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">होते हैं और युग्म पंख तथा 
    जबड़ा नहीं होता, चर्म पर शुल्क भी नहीं होता, मुँह गोलाकार, 
    चूषक और तटी कूटयुक्त होता है, करोटि (खोपड़ी), कशेरुदंड 
    तथा पंख के कंकाल उपास्थि </span><span padma_font_family_property="Courier" style="font-size: 14pt; line-height: 150%; font-family: Courier;">(cartilage)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">के 
    बने होते हैं, ६ से १४ गिल, फलक ग्रसनी </span><span padma_font_family_property="Courier" style="font-size: 14pt; line-height: 150%; font-family: Courier;">(pharyax)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">के 
    दोनों ओर पाए जाते हैं, केवल दो ही अर्ध गोलाकार नलियाँ 
    अंत:कर्ण में पाई जाती हैं तथा इनके जीवन में बहुधा एक 
    लार्वा होताहै जिसको एमोसीटीज </span><span padma_font_family_property="Courier" style="font-size: 14pt; line-height: 150%; font-family: Courier;">(Ammococtes) 
    </span><span   style="font-size: 14pt; line-height: 150%; font-family: DV-TTSurekhEN;">कहते हैं।</span></p>
  <p class="MsoNormal"><b style=""><span   style="font-size: 14pt; line-height: 150%; font-family: DV-TTSurekhEN;">चक्रमुखी</span></b><span style="font-size: 14pt; line-height: 150%; font-family: DV-TTSurekhEN;"> </span><span padma_font_family_property="Courier" style="font-size: 14pt; line-height: 150%; font-family: Courier;">(hary)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">यद्यपि मत्स्यरूपी होने के कारण मत्स्य जाति ही में गिने 
    जाते थे, तथापि ये अब कशेरुकी के निम्न वर्ग में रखे जाते 
    हैं और इनका वर्ग, मत्स्य जलस्थलचर, सरीसृप, पक्षिवर्ग, और 
    स्तनी वर्ग के समान एक विशेष वर्ग है।</span></p>
  <p class="MsoNormal"><span   style="font-size: 14pt; line-height: 150%; font-family: DV-TTSurekhEN;">चक्रमुखी को कशेरुकी में रखने के निम्नलिखित कई 
    कारण हैं: (क) मेरुरज्जु </span><span padma_font_family_property="Courier" style="font-size: 14pt; line-height: 150%; font-family: Courier;">(hary),</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">जिसका अगला भाग मस्तिष्क बनाता 
    है, खोखली और पृष्ठस्थ होती है, (ख) युग्म नेत्र और अंत:कर्ण 
    होते हैं, (ग) कशेरु दंड बनना आरंभ होता है, जिसका अगला 
    भाग करशेटि बन जाता है, (घ) लाल और श्वेत रुधिर केशिकाएँ 
    मिलती हैं। परंतु चक्रमुखी अन्य कशेरुकी प्राणियों से निम्नलिखित 
    कारणों से भिन्न हैं: (क) इनके सिर का कोई निर्णय नहीं 
    किया जा सकता, (ख) युग्म पंख या पंख वलय नहीं होते, (ग) 
    जबड़े नहीं होते और कशेरुदंड भी पूरा नहीं बनता है तथा 
    (घ) जनन नली नहीं होती है।</span></p>
  <p class="MsoNormal"><span   style="font-size: 14pt; line-height: 150%; font-family: DV-TTSurekhEN;">रूसी वैज्ञानिक बर्ग ने १९४० ई. में मत्स्यों का जो नया 
    वर्गीकरण किया है उसे आज सभी मत्स्यविज्ञानी </span><span padma_font_family_property="Courier" style="font-size: 14pt; line-height: 150%; font-family: Courier;">(hary)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">मानते 
    हैं। उन्होंने साइक्लोस्टोमाटा को दो वर्गों में विभाजित किया 
    है: पेट्रोमाइज़ॉनिज़ </span><span padma_font_family_property="Courier" style="font-size: 14pt; line-height: 150%; font-family: Courier;">(Petromyzones)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">और मिक्सिनाई </span><span padma_font_family_property="Courier" style="font-size: 14pt; line-height: 150%; font-family: Courier;">(Myxini)</span><span   style="font-size: 14pt; line-height: 150%; font-family: DV-TTSurekhEN;">। पेट्रोमाइज़ॉनिज़ 
    वर्ग में एक गण पेट्रोमाइज़ॉनिज़ फ़ॉर्मीज़ </span><span padma_font_family_property="Courier" style="font-size: 14pt; line-height: 150%; font-family: Courier;">(Petrcomyzoni formes)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">और एक ही कुल पेट्रोमाइज़ॉनटाइडी </span><span padma_font_family_property="Courier" style="font-size: 14pt; line-height: 150%; font-family: Courier;">(Petromyzontidea)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">है। 
    इसमें दो वंश हैं: (१) पेट्रोमाइजॉन </span><span padma_font_family_property="Courier" style="font-size: 14pt; line-height: 150%; font-family: Courier;">(Petromyzon)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">और 
    (२) मॉन्डेशिया </span><span padma_font_family_property="Courier" style="font-size: 14pt; line-height: 150%; font-family: Courier;">(Mordacia)</span><span   style="font-size: 14pt; line-height: 150%; font-family: DV-TTSurekhEN;">। पहला वंश उत्तरी गोलार्ध में तथा दूसरा वंश दक्षिणी 
    गोलार्ध में मिलता है। समुद्री पेट्रोमाइजॉन की पेट्रोमाइजॉन 
    मेराइनम </span><span padma_font_family_property="Courier" style="font-size: 14pt; line-height: 150%; font-family: Courier;">(P. marinus) 
    </span><span   style="font-size: 14pt; line-height: 150%; font-family: DV-TTSurekhEN;">और नदी नाले वाले को पेट्रोमाइजॉन 
    फ्लूवियाटिलिस </span><span padma_font_family_property="Courier" style="font-size: 14pt; line-height: 150%; font-family: Courier;">(P. fluviatilis)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">कहते 
    हैं। मिक्सिनाइ वर्ग में भी एक ही गण मिक्सिनि फ़ार्मीज़ </span><span padma_font_family_property="Courier" style="font-size: 14pt; line-height: 150%; font-family: Courier;">(Myxini formes)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">है 
    परंतु इसके तीन कुल (</span><span padma_font_family_property="Courier" style="font-size: 14pt; line-height: 150%; font-family: Courier;">families</span><span   style="font-size: 14pt; line-height: 150%; font-family: DV-TTSurekhEN;">)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">हैं: (१) 
    डेलोस्टोमाटाइडी </span><span padma_font_family_property="Courier" style="font-size: 14pt; line-height: 150%; font-family: Courier;">(Bdellostomatidae),</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">जिसमें डेलोस्टोमा </span><span padma_font_family_property="Courier" style="font-size: 14pt; line-height: 150%; font-family: Courier;">(Bdellostoma)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">वंश 
    है, (२) पैरामिक्सिनाइडी </span><span padma_font_family_property="Courier" style="font-size: 14pt; line-height: 150%; font-family: Courier;">(Paramyxinidae),</span><span   style="font-size: 14pt; line-height: 150%; font-family: DV-TTSurekhEN;"> जिसका उदाहरण पैरामिक्साइन </span><span padma_font_family_property="Courier" style="font-size: 14pt; line-height: 150%; font-family: Courier;">(Paramyxinidae)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">वंश 
    है और (३) मिक्सीनॉइडी </span><span padma_font_family_property="Courier" style="font-size: 14pt; line-height: 150%; font-family: Courier;">(Myxine)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">वंश विख्यात है। मिक्सिनाइ 
    के कुछ मुख्य गुण ये हैं: (क) शरीर बामी के आकार का, चर्म 
    शल्कहीन और कंकाल अस्थिहीन होता है, (ख) गिलकंकाल अपूर्ण 
    और कशेरु नहीं होते, मुखगुहा छोटी और एक दाँत वाली होती 
    है, (ग) इनकी आँखें चर्मावृत होती है, जिनमें न तो चक्षु 
    पेशी और न चक्षुनाड़ी होती है तथा (घ) दोनों अर्धगोलाकार 
    नलियाँ सम्मिलित हो जाने से एक ही अंत:कर्ण नली दिखाई 
    देती है।</span></p>
  <p class="MsoNormal"><span   style="font-size: 14pt; line-height: 150%; font-family: DV-TTSurekhEN;">चक्रमुखी बामी के आकार के और एक से लेकर तीन फुट 
    तक लंबे होते हैं। इनका चर्म बहुधा श्लेष्मायुक्त होता है, 
    और मिक्साइनी में अधिक श्लेष्मा के कारण ये बहुत ही रपटीले 
    होते हैं। गोलाकार चूषक मुँह के चारों ओर शृंगी दाँत 
    </span><span padma_font_family_property="Courier" style="font-size: 14pt; line-height: 150%; font-family: Courier;">(hornyteeth)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">होते हैं और बीचोबीच पिस्टन 
    </span><span padma_font_family_property="Courier" style="font-size: 14pt; line-height: 150%; font-family: Courier;">(piston)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">सदृश आगे-पीछे चलने वाली 
    जिह्वा होती है। इनमें आमाशय नहीं होता और ग्रसिका </span><span padma_font_family_property="Courier" style="font-size: 14pt; line-height: 150%; font-family: Courier;">(oesaphagus)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">के 
    दो भाग होते हैं: (१) पृष्ठस्थ आहारनाल और (२) उदरस्थ श्वसननाल। 
    यकृत के साथ पित्त नली नहीं बनती और क्लोम का निर्णय नहीं 
    हुआ है।</span></p>
  <p class="MsoNormal"><span   style="font-size: 14pt; line-height: 150%; font-family: DV-TTSurekhEN;">श्वसन ७ से लेकर १४ गिलों द्वारा होताहै जिनमें गिल 
    दरारों से ही पानी गिल थैली के भीतर भी जाता है और बाहर 
    भी (ऐसा किसी मछली में नहीं होता)।</span></p>
  <p class="MsoNormal"><span   style="font-size: 14pt; line-height: 150%; font-family: DV-TTSurekhEN;">करोटी (खोपड़ी) की रचना बहुत-सी उपास्थियों </span><span padma_font_family_property="Courier" style="font-size: 14pt; line-height: 150%; font-family: Courier;">(cartilages)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">से 
    होती है, ऐसा अन्यान्य कशेरुकियों में नहीं पाया जाता। गिल 
    समूह को सँभालने के लिए गिलतोरणों द्वारा एक क्लोम कड़ी 
    </span><span padma_font_family_property="Courier" style="font-size: 14pt; line-height: 150%; font-family: Courier;">(branchial basket) </span><span   style="font-size: 14pt; line-height: 150%; font-family: DV-TTSurekhEN;">बन जाता 
    है, जिसके पश्च देश में एक प्याले जैसी हृदयावरणी नामक उपास्थि 
    हृदय को स्थित रखती है। रुधिर नलिकाओं में यकृत केशिकांतक 
    संस्थान तो होता है, परंतु वृक्कीय केशिकांतक संस्थान नहीं 
    हो। चक्रमुखी को सामान्य युग्म नेत्रों के अतिरिक्त शिवनेत्र जैसा 
    मध्यवर्ती पिनियल नेत्र </span><span padma_font_family_property="Courier" style="font-size: 14pt; line-height: 150%; font-family: Courier;">(pineal 
    eye)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">भी होता है जो लेंस 
    और दृष्टिपटल </span><span padma_font_family_property="Courier" style="font-size: 14pt; line-height: 150%; font-family: Courier;">(retina)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">सहित पाया जाता है। इसके 
    अतिरिक्त इनमें पीयूष काय </span><span padma_font_family_property="Courier" style="font-size: 14pt; line-height: 150%; font-family: Courier;">(Pituitary 
    body)</span><span style="font-size: 14pt; line-height: 150%; font-family: DVB-TTSurekhEN;"> </span><span   style="font-size: 14pt; line-height: 150%; font-family: DV-TTSurekhEN;">भी होता 
    है, जो कशेरुकी प्राणियों के पीयूष काय के सदृश होता है। 
    इनके एमोसीटीज में एंडोस्टाइल </span><span padma_font_family_property="Courier" style="font-size: 14pt; line-height: 150%; font-family: Courier;">(Endostyle)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">पाया 
    जाता है, जो ऐंफिऑक्सस </span><span padma_font_family_property="Courier" style="font-size: 14pt; line-height: 150%; font-family: Courier;">(Amphioxus)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">और ऐसिडियन </span><span padma_font_family_property="Courier" style="font-size: 14pt; line-height: 150%; font-family: Courier;">(Ascidian)</span><span style="font-size: 14pt; line-height: 150%; font-family: DVB-TTSurekhEN;"> </span><span   style="font-size: 14pt; line-height: 150%; font-family: DV-TTSurekhEN;">के एंडोस्टाइल के सदृश होता है। पेट्रोमाइजॉनिज़ 
    की सुषुम्ना नाड़ी में पृष्ठस्थ और उदरस्थ मूल अलग ही रह जाते 
    हैं और अंत:कर्ण में दो ही अर्धगोलाकार नलियाँ होती हैं (जबकि 
    और कशेरुकियों में तीन नलियाँ होती हैं), क्योंकि क्षैतिज (पट्ट) 
    नलिका नहीं होती।</span></p>
  <p class="MsoNormal"><span   style="font-size: 14pt; line-height: 150%; font-family: DV-TTSurekhEN;">चक्रमुखी समुद्र में ९०० फुट की गहराई तक पाए जाते 
    हैं, जैसे पेट्रोमाइज़ॉन मेराइनस परंतु कुछ अपना जीवन 
    नदी नालों के मीठे जल में बिताते हैं, जैसे पेट्रोमाइज़ॉन 
    फ्लूवियाटिलिस। यह उत्तरी और दक्षिणी अमरीका तथा यूरोप और 
    आस्ट्रेलिया में पाया जाता है। भारत के नदी, नालों या समुद्रों 
    में चक्रमुखी ही नहीं पाए जाते। ये अपने चूषक मुँह से बड़ी 
    मछलियों के शरीर पर चिपक जाते हैं और उनके रुधिर एवं 
    मांस का आहार करते रहते हैं। इनकी छीलने वाली जिह्वा 
    से एक छिद्र बन जाता है जिसमें चक्रमुखी अपना प्रतिस्कंद </span><span padma_font_family_property="Courier" style="font-size: 14pt; line-height: 150%; font-family: Courier;">(anticoagulent)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">रस 
    डाल देता है। यह रस बड़ी मछली का रुधिर जमने नहीं देता, 
    फलत: रुधिर गिरना बंद नहीं होता और चक्रमुखी के मुँह में 
    सदा जाता रहता है। इसके आक्रमण से बड़ी-बड़ी मछलियाँ तक 
    मर जाती हैं। जब चक्रमुखी मछलियों पर स्थापित नहीं होते, 
    तब अपनी शक्ति से समुद्र या नदियों में तैरते रहते हैं और 
    प्राय: जल में डूबे पत्थरों या चट्टानों पर चिपके रहते हैं।</span></p>
  <p class="MsoNormal"><span   style="font-size: 14pt; line-height: 150%; font-family: DV-TTSurekhEN;">मिक्साइन में ऐसी भी जातियाँ हैं, जो भिन्न-भिन्न 
    मछलियों के शरीर के भीतर प्रवेश कर रुधिर और मांस सब 
    खा लेती हैं, केवल अस्थि और चर्म बाकी रह जाता है। ऐसा पूर्ण 
    परजीवी किसी भी कशेरुकी में नहीं पाया जाता। परंतु हाल ही 
    में गहरे समुद्र की एक बामी मछली का पता चला है जिसका नाम 
    साइमेनकेलिज </span><span style="font-size: 14pt; line-height: 150%; font-family: DVB-TTSurekhEN;"><span padma_font_family_property="DVB-TTSurekhEN" style="">�</span></span><span padma_font_family_property="Courier" style="font-size: 14pt; line-height: 150%; font-family: Courier;">(Simenchelys)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">रखा गया है। यह मिक्साइन 
    के सदृश बड़ी मछलियों के शरीर में छिद्र बनाकर उनके भीतर 
    परजीवी बन जाती है।</span></p>
  <p class="MsoNormal"><span   style="font-size: 14pt; line-height: 150%; font-family: DV-TTSurekhEN;">पेट्रोमाइज़ॉन के लिंग पृथक्-पृथक् होते हैं। 
    नर और मादा जनन के समय बड़ी मछलियों को बाहिनी बनाकर 
    नदियों में बहुत दूर तक चले जाते हैं। यहाँ नदी नालों के 
    तल पर छोटे-छोटे कंकड़ों का घोंसला बनाकर उसमें मादा 
    अंडे देती है। नर तब अपना शुक्र अंडों पर निष्कासित करता 
    है और निषेचन होता है। अंडों से एमोसीटीज लार्वा निकलता 
    है, जो अंग्रेजी में </span><span padma_font_family_property="Courier" style="font-size: 14pt; line-height: 150%; font-family: Courier;">U </span><span   style="font-size: 14pt; line-height: 150%; font-family: DV-TTSurekhEN;">की 
    आकृति जैसे केंद्रीय नल में रहता है। यह रुधिर एवं मांस का 
    आहार नहीं कर सकता पर अपनी ग्रसनी </span><span padma_font_family_property="Courier" style="font-size: 14pt; line-height: 150%; font-family: Courier;">(pharynx)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">से छोटे-छोटे जल प्राणियों 
    को ऐंफिऑक्सस या ऐंसिडियन की तरह खाता है। समुद्री पेट्रोमाइज़ॉन 
    इन्हीं एमो सीटीज लार्वा से बनता है, क्योंकि जितने भी वयस्क 
    पेट्रोमाइज़ॉन समुद्र से नदी में जनन क्रिया के लिए जाते 
    हैं वे सब वहीं मर जाते हैं, और समुद्र में लौटकर नहीं आते 
    (यह ऐंग्बिला ऐंग्बिलाईल मछली के बिलकुल विपरीत है, क्योंकि 
    ईल नदी से समुद्र में जनन के लिए जाती हैं, और लौटकर 
    नदियों में आतीं, वे वहीं मर जाती हैं)। <span   style="">श्श् </span><span   style="">   </span><span   style="">  </span></span><span padma_font_family_property="Courier" style="font-size: 14pt; line-height: 150%; font-family: Courier;">[</span><span   style="font-size: 14pt; line-height: 150%; font-family: DV-TTSurekhEN;">शै. मो. दा.</span><span padma_font_family_property="Courier" style="font-size: 14pt; line-height: 150%; font-family: Courier;">]</span><span style="font-size: 14pt; line-height: 150%; font-family: Symbol;"></span></p>
</div>
</body></html>