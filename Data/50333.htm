<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="4"><b  >डनवर </b></font><font    size="4">स्थिति : ५६<sup  >०</sup> उ<sub  >०</sub> अ<sub  >०</sub> तथा २<sup  >०</sup> ३०' पू<sub  >०</sub> दे<sub  >०</sub>।
 यह स्कॉटलैंड के पूर्वी लोथेन प्रांत का एडिनबरा के उत्तर-पूर्व में लगभग 
३६ मील दूर बसा समुद्री पत्तन है। यह छुट्टी व्यतीत करने योग्य रमणीक नगर 
है। यहाँ के मुख्य आकर्षण केंद्रों में बालू एवं कंकड़ों से निर्मित 
समुद्रतट तथा गोल्फ का मैदान है। यहाँ का भृगुओं के ऊपर बना किला दर्शनीय 
है। </font></p><font  size="4">
<p  >	महायुद्धों का प्रभाव 
बंदरगाह पर स्पष्ट दिखाई देता है। बंदरगाह प्राचीन एवं नवीन, दो भागों में 
विभक्त किया जा सकता है। प्राचीन बंदरगाह, 'डनवर युद्ध' के पहले स्थापित 
हुआ था जो आलिवर क्रामवेल तक फैला हुआ है तथा यहाँ युद्ध के चिह्न दिखाई 
पड़ते हैं। नवीन भाग विक्टोरिया बंदरगाह के नाम से प्रसिद्ध है। कड़े पत्थर 
की चट्टानों तथा शैल भित्तियों के कारण जहाजों के आगमन की असुविधाएँ दोनों 
बंदरगाहों में हैं। नगर के प्राचीन भाग के पुनरुद्धार स्वरूप १९५१ ई<sub  >०</sub>
 में नई-नई बस्तियों का जन्म हुआ। भ्रमण केंद्र होने के कारण यहाँ पर होटल 
व्यवस्था उच्च कोटि की है। यहाँ का मुख्य उद्योग मछली मारना, शराब बनाना 
तथा धातु गलाना है। </p>
</font>
<p><font  size="4">							</font><font padma_font_family_property="Times New Roman, Times, serif" face="Times New Roman, Times, serif" size="4">[</font><font   >विजयराम 
  सिंह</font><font padma_font_family_property="Times New Roman, Times, serif" face="Times New Roman, Times, serif" size="4">]</font></p>
<font size="2"></font></body></html>