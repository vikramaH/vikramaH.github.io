<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >पुर्तगली 
  टीमॉर</b> स्थिति 
  ८रू ०फ़ द. अ. १२६रू ३०फ़ पू. दे.। 
  यह आस्ट्रेलिया 
  के उत्तर में मलय 
  द्वीपसमूह में 
  स्थित टीमॉर 
  द्वीप का पूर्वी 
  भाग है जो पुर्तगाल 
  के अधीन एक सुद्रतटीय 
  प्रदेश है। इसका 
  क्षेत्रफल ७,३३० वर्ग 
  मील है। पश्चिमी 
  टीमॉर पर 
  हिंदेशिया का 
  अधिकार है। पुर्तगाली 
  टीमॉर में ऐंबेना 
  क्षेत्र तथा पूलो 
  कैंबिग और पूलो 
  जाको द्वीप सम्मिलित 
  हैं। यहाँ की सबसे 
  ऊँची चोटी ९,६०० 
  फुट ऊँची है इस 
  प्रदेश में कोई 
  लंबी नदी नहीं 
  है। मक्का, तंबाकू, 
  कहवा, रबर एवं 
  गरो मुख्य उपजें 
  हैं जिनका निर्यात 
  किया जाता है। 
  इनके अतिरिक्त 
  चंदन की चीजों 
  तथा मोम का 
  निर्यात भी होता 
  है। इस प्रदेश का 
  आयात निर्यात 
  व्यापार मुख्यत: 
  इंग्लैंड से होता 
  है। पुर्तगाल 
  की राष्ट्रीय संविधान 
  सभा में यहाँ 
  से एक प्रतिनिधि 
  (<font padma_font_family_property="Times New Roman, Times, serif" face="Times New Roman, Times, serif">Deputy</font>) जाता 
  है। पुर्तगाली 
  टीमॉर की राजधानी 
  दिली (<font padma_font_family_property="Times New Roman, Times, serif" face="Times New Roman, Times, serif">Dili</font>) 
  है जहाँ राज्यपाल 
  का आवास है।</font></p>
<p><font    size="4">(राजेंद्रप्रसाद 
  सिंह)</font></p>
</body></html>