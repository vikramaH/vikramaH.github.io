<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >एर्स्कीन, टामस</b> 
  (१७५०-१८२३), लार्ड बुकन के 
  पुत्र, एडिनबरा 
  में जन्म। पहले बैरिस्टरी 
  फिर राजनीति। 
  १७८३ में कोलिशन 
  (मिश्रित) मंत्रिमंडल 
  बनने पर वे पार्लमेंट 
  के सदस्य निर्वाचित 
  हुए। उनके वकालती 
  भाषण अनुपम माने 
  जाते हैं। उन्होंने 
  'मनुष्य के अधिकार' 
  (द राइट ऑव मैन) 
  के लेखक पेन की 
  वकालत कर पार्लामेंट 
  में अनेक शत्रु बनाए 
  और उनका एटर्नी 
  जेनरल का पद 
  उनसे छीन लिया 
  गया। उन्होंने अनेक 
  प्रसिद्ध जनवर्गीय 
  नेताओं के मुकदमों 
  में उनकी और 
  से बहस कर बड़ा 
  नाम कमाया। उनमें 
  साहस और निर्भीकता 
  बड़ी थी और सरकार 
  को रुष्ट करके 
  भी उन्होंने जनता 
  का कार्य साधने 
  का कठिन प्रयत्न 
  किया। कुछ काल 
  के लिए लार्ड चांस्लर 
  भी नियुक्त हुए 
  थे।	(भ.श.उ.)</font></p>
</body></html>