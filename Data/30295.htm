<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b> 
<p><font  size="4"><b  >कैनसू</b></font><font    size="4"> 
  (गांसू) चीन के 
  उत्तरी भाग में 
  स्थित एक प्रदेश (क्षेत्रफल 
  १,५१,१६१ वर्गमील जनसंख्या 
  १,२९,२८,१०२ (१९५३) । यह प्रारंभ 
  से ही चीन खास 
  में रहा है क्योंकि 
  चीन खास के उत्तरी 
  सीमांत पर निर्मित 
  चीनी दीवार 
  का पश्चिमी भाग 
  इसमें पड़ता है। 
  लैंचाऊ इसकी राजधानी 
  है। वूवे </font><font padma_font_family_property="Times New Roman, Times, serif" face="Times New Roman, Times, serif" size="4">(Wuwei)</font><font    size="4">, 
  पिंगलियांग </font><font padma_font_family_property="Times New Roman, Times, serif" face="Times New Roman, Times, serif" size="4">(Pingliang)</font><font    size="4">, 
  लिऐंगचाऊ </font><font padma_font_family_property="Times New Roman, Times, serif" face="Times New Roman, Times, serif" size="4">(Liangchow)</font><font    size="4"> 
  और कुंगचैंग 
  </font><font padma_font_family_property="Times New Roman, Times, serif" face="Times New Roman, Times, serif" size="4">(Kungchang) </font><font    size="4">प्रमुख 
  नगर हैं। इसका 
  धरातलीय स्वरूप 
  विषम एवं पर्वतीय 
  है। उत्तरपश्चिम 
  का मैदानी भाग 
  अपेक्षाकृत शुष्क 
  है परंतु दक्षिणपूरब 
  में ह्वँाग---हो 
  तथा उसकी प्रमुख 
  सहायक नदी वी 
  </font><font padma_font_family_property="Times New Roman, Times, serif" face="Times New Roman, Times, serif" size="4">(Wei) </font><font    size="4">के 
  हरे भरे मैदान 
  हैं। चावल, गेहूँ, 
  जौ, विभिन्न प्रकार 
  की सेमें, तेलहन 
  ओर केओलिंग 
  </font><font padma_font_family_property="Times New Roman, Times, serif" face="Times New Roman, Times, serif" size="4">(Kaoling) </font><font    size="4">की 
  खेती मुख्य होती 
  हैं। खनिज पदार्थो 
  में कोयला, तेल, 
  लोहा, सोना, 
  पारा आदि प्रमुख 
  हैं। (काशीनाथ 
  सिंह)</font></p>
<font size="2"></font></body></html>