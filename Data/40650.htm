<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="5"><b  >जलौक 
  </b></font><font    size="4">का ज्ञान 
  मात्र राजतरंगिणी 
  से होता है। आधुनिक 
  विद्वान् उसे मौर्य 
  अशोक का पुत्र 
  मानते हैं। संभवत: 
  अशोक के राज्यकाल 
  में जलौक कश्मीर 
  का राज्यपाल 
  रहा होगा। अनंतर 
  जलौक ने स्वयं 
  को वहाँ का स्वतंत्र 
  शासक घोषित 
  किया होगा। कल्हण 
  उसे म्लेच्छों का 
  संहारकर्त्ता 
  एवं संपूर्ण धरित्री 
  का विजेता बताते 
  हैं। किंतु साधारणतया 
  कान्यकुब्ज तक के 
  प्रदेशों पर ही 
  उसके आक्रमण ऐतिहासिक 
  जान पड़ते हैं। उत्तर 
  भारत में उसके 
  साम्राज्यविस्तार 
  की सीमा का निर्धारण 
  संभव नहीं है। 
  उसने कश्मीर में 
  वर्णाश्रम व्यवस्था 
  स्थापित की। बौद्धवादिसमूहजित् 
  शैव गुरु के प्रभाव 
  से वह विजयेश्वर 
  एवं भूतेश का 
  उपासक हुआ होगा। 
  राजतरंगिणी 
  से विदित होता 
  है कि आरंभ में 
  वह बौद्धविरोधी 
  था, पर बाद में 
  उसकी आस्था बौद्ध 
  धर्म में भी हुई 
  और उसने कीर्ति 
  आश्रम विहार की 
  स्थापना कराई।</font></p>
<font  size="4"> 
<p  >जलौक की पहचान 
  के विषम में मतैक्य 
  नहीं है। जलौक, 
  शायद कोई कुषाण 
  शासक हो जिसका 
  नाम गलत रूप में 
  प्रयुक्त् होता आया 
  हो। किंतु वर्तमान 
  स्थिति में जलौक 
  के अभिज्ञान के 
  विषय में निश्चयपूर्वक 
  कुछ नहीं कहा 
  जा सकता।	(अवध 
  काोिर नारायणध्,जय 
  प्रकाश)</p>
</font><b></b> 
<p><font  size="5"><b></b></font></p>
</body></html>