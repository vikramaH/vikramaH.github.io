<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >पोन्नैयार 
  नदी</b> मैसूर 
  एवं मद्रास राज्यों 
  में बहती है। यह 
  मैसूर के कोलार 
  जिले में, नंदीद्रुग 
  के उत्तर-पूर्व में 
  स्थित चन्नारायनबेटा 
  (<font padma_font_family_property="Times New Roman, Times, serif" face="Times New Roman, Times, serif">Channarayanbetta</font>) से 
  निकलती है तथा 
  बेंगलूरु जिले 
  के पूर्व में बहती 
  हुई जंगमकोट 
  और होस्कोट 
  तालाबों का 
  निर्माण करती 
  है। मैसूर को 
  छोड़कर सरजापुर 
  के पूर्व की ओर 
  बहती हुई मद्रास 
  में प्रवेश करती 
  है। इसके बाद दक्षिण 
  आर्काडु जिले में 
  बहती हुई गूडुलूर 
  के उत्तर में लगभग 
  २५० मील बहने के 
  बाद समुद्र में 
  मिल जाती है। 
  इसका प्रवाहक्षेत्र 
  ६,२०० वर्ग मील है। 
  इसकी सहायक नदियों 
  में सलेम जिले 
  मे बाएँ किनारे 
  पर मिलनेवाले 
  पांबा नदी प्रमुख 
  है। इसमें कभी कभी 
  एकाएक बाढ़ भी आ 
  जाया करती है। 
  यहाँ के लोगों 
  का विचार है 
  कि तमिल माह 
  ताई के प्रथम पाँच 
  दिनों में इसके 
  नीचे से होकर 
  गंगा नदी बहती 
  है। अत: इसके किनारे 
  धार्मिक त्यौहार 
  मनाए जाते हें।</font></p>
<p><font    size="4">(रमेशचंद्र 
  दुबे)</font></p>
</body></html>