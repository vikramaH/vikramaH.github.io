<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><b><font    size="5">गोमल</font><font  size="4"> 
  </font></b><font    size="4">१. पाकिस्तान 
  और अफिगानिस्तान 
  की नदी है। जो 
  उत्तर-पश्चिमी सरहदी 
  सूबे के दक्षिणी 
  हिस्से में है। यह 
  नदी अफगानिस्तान 
  की कोहनाक 
  पर्वतमाला से 
  निकली है। अफगानिस्तान 
  राज्य की सीमा 
  पार करने के 
  बाद जब यह पाकिस्तान 
  में प्रवेश करती 
  है, तब इससे कुंदार 
  नामक पर्वतीय 
  नदी मिलती है। 
  अफगानिस्तान के 
  पूर्वी भाग की 
  यह नदी दक्षिण-पूर्व 
  की ओर से बह 
  कर पाकिस्तान 
  में प्रवेश करने 
  के बाद इसका बहाव 
  सीधे पूर्व की 
  तरफ हो जाता 
  है। दोमंदी से 
  मुर्तजा तक नदी 
  में उत्तर से वानातोई 
  तथा दक्षिण से 
  झाब नामक नदियाँ 
  मिलती है। गोमल 
  नदी डेरा इस्माइल 
  खाँ के पास सिंध 
  नदी से मिलती 
  है। बाढ़ आने पर 
  ही इसका पानी 
  सिंधु नदी तक 
  पहुँच पाता है 
  अन्यथा अधिकांश 
  पानी सिंचाई 
  में खर्च हो जाता 
  है।</font></p>
<font  size="4"> 
<p  >२. दर्रा<font padma_font_family_property="Symbol" face="Symbol">-</font> पाकिस्तान 
  में एक पहाड़ी दर्रा 
  है। सुलेमान पर्वतमाला 
  के उत्तरी छोर 
  पर ७,५०० फुट की ऊँचाई 
  पर स्थित यह दर्रा 
  फोर्ट सैंडमन 
  से ४० मील उत्तर है। 
  यह प्रसिद्ध दर्रा 
  खैबर तथा बोलन 
  दर्रों के बीच 
  में है। गोमल 
  नदी के समांतर 
  का मार्ग, जो 
  मुर्तजा तथा 
  डोमंडी से होता 
  हुआ उत्तरी-पश्चिमी 
  सरहदी सूबे 
  को अफगान प्लेटो 
  से जोड़ता है, 
  इसी दर्रे से होकर 
  जाता है। इस हिस्से 
  का यह सबसे पुराना 
  दर्रा है। प्राचीन 
  समय में व्यापारियों 
  के काफिले यहाँ 
  से वस्तु विनिमय 
  तथा क्रय विक्रय 
  के लिये आया जाया 
  करते थे।	(हरि 
  हर सिंह)</p>
</font><b></b> 
<p><font  size="5"><b></b></font></p>
</body></html>