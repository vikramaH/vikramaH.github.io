<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 14pt; line-height: 150%; font-family: DV-TTSurekhEN;">सिएटल</span></b><span   style="font-size: 14pt; line-height: 150%; font-family: DV-TTSurekhEN;"> स्थिति: ४७</span><span padma_font_family_property="Symbol" style="font-size: 14pt; line-height: 150%; font-family: Symbol;">� </span><span   style="font-size: 14pt; line-height: 150%; font-family: DV-TTSurekhEN;">३६</span><span padma_font_family_property="Symbol" style="font-size: 14pt; line-height: 150%; font-family: Symbol;">� </span><span   style="font-size: 14pt; line-height: 150%; font-family: DV-TTSurekhEN;">उ. अ. तथा १२२</span><span padma_font_family_property="Symbol" style="font-size: 14pt; line-height: 150%; font-family: Symbol;">� </span><span   style="font-size: 14pt; line-height: 150%; font-family: DV-TTSurekhEN;">२०</span><span padma_font_family_property="Symbol" style="font-size: 14pt; line-height: 150%; font-family: Symbol;">� </span><span   style="font-size: 14pt; line-height: 150%; font-family: DV-TTSurekhEN;">प. दे.। यह संयुक्त राज्य अमरीका 
    के वाशिंगटन राज्य का प्रसिद्ध नगर, प्रमुख औद्योगिक एवं व्यापारिक 
    केंद्र तथा प्रशांत महासागर तट का (तट से १२५ मील दूर) सबसे 
    बड़ा बंदरगाह है। यह सैनफ्रांसिस्को से ९०० मील उत्तर में सात 
    पहाड़ियों पर बसा हुआ नगर है। इन पहाड़ियों की ऊँचाई 
    समुद्र तल से ५१४ फुट है। सिएटल के पश्चिम में ओलंपिक पर्वत 
    है। सिएटल के पूर्व में २६ मील लंबी अलवण जल की वाशिंगटन 
    झील है। झील तथा एलाइट खाड़ी एक-दूसरे से यूनियन झील 
    </span><span padma_font_family_property="Courier" style="font-size: 14pt; line-height: 150%; font-family: Courier;">(Lake Union),</span><span   style="font-size: 14pt; line-height: 150%; font-family: DV-TTSurekhEN;"> बैलार्ड लाक्स </span><span padma_font_family_property="Courier" style="font-size: 14pt; line-height: 150%; font-family: Courier;">(Ballord 
    Locks)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">तथा एक 
    जहाजी नहर द्वारा जुड़ी हुई हैं।</span></p>
  <p class="MsoNormal"><span   style="font-size: 14pt; line-height: 150%; font-family: DV-TTSurekhEN;">सिएटल का क्षेत्रफल लगभग ७१ 
    मील है। यहाँ पर वाशिंगटन तथा सिएटल विश्वविद्यालय हैं। यहाँ 
    एक पुस्तकालय भी है जिसकी दस शाखाएँ हैं। यहाँ की जलवायु 
    साधारण है तथा स्वास्थ्य एवं उद्योग धंधे के उपयुक्त है। यहां 
    पर प्रति वर्ष औसत वर्षा ३३.४४ इंच होती है। यहाँ साल भर 
    वर्षा होती है पर अक्टूबर से मार्च तक अधिक होती है। परिवहन 
    व्यवस्था निजी कंपनियों के अधीन है।</span></p>
  <p class="MsoNormal"><span   style="font-size: 14pt; line-height: 150%; font-family: DV-TTSurekhEN;">संयुक्त राज्य अमरीका का यह 
    बंदरगाह पूर्वी देशों के लिए सबसे निकट होने के कारण आयात-निर्यात 
    का प्रमुख केंद्र है। यहाँ के प्रमुख उद्योग पोत, कागज, लोहा 
    तथा इस्पात, वायुयान, उर्वरक, विस्फोटक एवं दवा आदि के 
    निर्माण हैं।<span   style="">   </span> (नंदकुमार 
    राय)</span></p>
</div>
</body></html>