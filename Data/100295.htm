<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<o:smarttagtype namespaceuri="urn:schemas-microsoft-com:office:smarttags" name="City"></o:smarttagtype> <o:smarttagtype namespaceuri="urn:schemas-microsoft-com:office:smarttags" name="place"></o:smarttagtype> 
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">रोम </span></b><span   style="font-size: 14pt; font-family: DV-TTSurekhEN;">(</span><st1:city><st1:place><span padma_font_family_property="Courier" style="font-size: 14pt; font-family: Courier;">Rome</span></st1:place></st1:city><span   style="font-size: 14pt; font-family: DV-TTSurekhEN;">) 
    स्थिति : ४१</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;">५५</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> उ.अ. तथा १२</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;">२८</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> पू.दे.। यह इटली 
    राष्ट्र की राजधानी है। वैटिकैन नगर को मिलाकर यह रोमन 
    कैथोलिक धर्म का केंद्र भी है। नगर की स्थिति इटली प्रायद्वीप 
    के मध्य में, पश्चिमी तट पर, टाइबर नदी के किनारे, नदी 
    के मुहाने से १७ मील उत्तर-पूर्व में है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">ऐसा 
    विश्वास किया जाता है कि रोम नगर की नींव 'वर्गाकार रोम' 
    के रूप में पैलेटाइन (</span><span padma_font_family_property="Courier" style="font-size: 14pt; font-family: Courier;">Paletine</span><span   style="font-size: 14pt; font-family: DV-TTSurekhEN;">) 
    पहाड़ी पर रॉमुलस (</span><span padma_font_family_property="Courier" style="font-size: 14pt; font-family: Courier;">Romulus</span><span   style="font-size: 14pt; font-family: DV-TTSurekhEN;">) के द्वारा डाली गई 
    थी। इसका विस्तार अन्य पहाड़ियों पर, एवं नदी के दोनों ओर, 
    बाद में हुआ। रोम की एक विशेषता पहाड़ी ढालों पर इसके 
    चित्ताकर्षक उद्यानों एवं गिरजाघरों की उपस्थिति है, जिनका दृश्य 
    बड़ा ही रमणीक है। नगर में लगभग ३०० गिरजाघर कई पुस्तकालय, 
    अजायबघर आदि हैं। विश्वविद्यालय भवन, यूरोप का सुंदरतम 
    अस्पताल, पैलेस ऑव जस्टिस, आदि अन्य प्रसिद्ध भवन हैं। उद्योग 
    धंधों का विकास पिछले ३५ वर्षों में हुआ है। रेल के डिब्बे, 
    ट्रामकार, कृषियंत्र, शल्यचिकित्सा संबंधी यंत्र, कागज, रासायनिक 
    पदार्थ, नकली रेशम, साबुन, कलाप्रदर्शन के सामान, जैसे फर्नीचर, 
    काँच, गहना एवं चमड़े के समान आदि तैयार करने के कारखाने 
    वहाँ हैं। नगर पर्यटन का केंद्र एवं कृषिउपजों और ऊन का 
    बाजार भी है। नगर की जनसंख्या २१,६०,७७३ (१९६१) है। इसी नाम 
    के अन्य नगर संयुक्त राज्य, अमरीका, में भी है।<span   style="">  
 
    </span>(सु.च.श.)</span></p>
</div>
</body></html>