<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font ><b  >उर्मिला</b></font><font   >
 सीरध्वज जनक की कन्या और सीता की छोटी बहन। वे लक्ष्मण की पत्नी थीं जिनका
 प्रेम और आत्मत्याग सराहनीय था। लक्ष्मण के राम का अनुगमन करने पर उर्मिला
 को कुछ कम नहीं सहना पड़ा। अंगद और धर्मकेतु उनके पुत्र थे जिन्होंने आंगदि
 एवं लक्ष्मणावती नगर बसाए। साहित्य में उनकी उपेक्षा की और रवींद्रनाथ 
ठाकुर ने अपने प्रसिद्ध निबंध 'काव्येर उपेक्षिता'  में संकेत किया था। 
पिछले काल के हिंदीकाव्य में उर्मिला का बारंबार उल्लेख हुआ है।	(चं.म.)</font></p>
<font size="2"></font></body></html>