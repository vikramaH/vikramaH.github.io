<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >ऐरावत 
  </b>इंद्र का हाथी। 
  समुद्रमंथन से 
  प्राप्त १४ रत्नों में 
  ऐरावत भी था। 
  इसे शुक्लवर्ण और 
  चार दाँतोवाला 
  बताया गया है। 
  रत्नों के बॅटवारे 
  के समय इंद्र ने 
  उक्त दिव्यगुणयुक्त 
  हाथी को अपनी 
  सवारी के लिए 
  ले लिया था। इसलिए 
  इसका इंद्रहस्ति 
  अथवा इंद्रकुंजर 
  नाम पड़ा। इसके 
  अन्य नाम अभ्रमातंग, 
  ऐरावण, अभ्रभूवल्लभ, 
  श्वेतहस्ति, मल्लनाग, 
  हस्तिमल्ल, सदादान, 
  सुदामा, श्वेतकुंजर, 
  गजाग्रणी तथा 
  नागमल्ल हैं।</font></p>
<font size="2"> 
<p><font    size="4">धृतराष्ट्र 
  नामक नाग का 
  पैतृक नाम भी 
  ऐरावत था। कद्रुपुत्र 
  नागों को भी 
  ऐरावत नाम से 
  पुकारा गया 
  है। 'इरा' का अर्थ 
  जल है, अत: इरावत 
  (समुद्र) से उत्पन्न हाथी 
  को ऐरावत नाम 
  दिया गया है 
  और परवर्ती 
  भारतीय वाड;मय 
  में ऐरावत नाग 
  (नाग के सर्प और 
  हाथी दोनों 
  अर्थ होते हैं) का 
  संबंध इंद्र के 
  हाथी ऐरावत 
  से जोड़ लिया 
  गया होगा१	(कै.चं.श.)</font></p>
</font> 
</body></html>