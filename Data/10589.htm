<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<font  size="4">
<p  ><b  >अलबैहाकी 
  </b>ख्वाजा अबुलफ़जल 
  बिन अल हसन-अबलैहाकी 
  ने 'तारीख सुबुक्तगीन' 
  अथवा 'तारीख 
  बैहाकी' नामक 
  विस्तृत ग्रंथ लिखा 
  जिसके अब केवल 
  कुछ अंश ही उपलब्ध 
  हैं। ४०२ हिजरी (१०११ई.) 
  में ये सोलह वर्ष 
  के थे, और ४५१ हिजरी 
  (१०६० ई.) में वृद्धावस्था 
  में अपना ग्रंथ लिखते 
  रहे। खाकी शिराज़ी 
  के अनुसार इनकी 
  मृत्यु ४७० हिजरी 
  (१०८०ई.) के लगभग हुई। 
  पहले ग्रंथों में 
  सुबुक्तगीन के 
  शासनकाल का 
  इतिहास है और 
  'तारीख मसूदी' 
  में मसूद के राज्य 
  काल का उल्लेख है। 
  महमूद के विषय 
  में उन्होंने 'ताजुल-फुबुह' 
  में लिखा। हाजी 
  खलीफा के मतानुसार 
  बैहाकी ने गज़नी 
  के सम्राटों का 
  विस्तृत इतिहास 
  लिखा।</p>
</font>
<p><font  size="4"><b  >सं.ग्रं.</b></font><font padma_font_family_property="Symbol" face="Symbol" size="4">-</font><font    size="4">इलियट 
  और डाउसन: इतिहास।						 
  (बै.पु.)</font></p>
<font  size="4"> 
<p><b></b></p>
</font> 
</body></html>