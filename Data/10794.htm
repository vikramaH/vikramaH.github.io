<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<font >
<p  ><b  >आँहवेई </b> 
  चीन देश का एक 
  पूर्वी प्रांत है, 
  जो याँगसीक्याँग 
  की घाटी में स्थित 
  है; क्षेत्रफल : १,३९,०००.९ वर्ग 
  कि.मी.; जनसंख्या 
  ३,५०,००,००० (१९६८ ई.)। यह प्रांत 
  सन् १९३८ से १९४८ ई. तक 
  जापान के अधीन 
  रहा। चीन की 
  राजनीतिक क्रांति 
  के बाद इसके दो 
  भाग किए गए, परंतु 
  अगस्त, सन् १९५२ ई. में 
  ये पुन: एक हो 
  गए। आँहवेई दो 
  प्राकृतिक भागों 
  में विभक्त किया 
  जा सकता है:</p>
<p  >(१) उत्तरी आँहवेई, 
  उत्तर चीन के मैदान 
  का एक खंड है जो 
  ह्वाईहो की द्रोणी 
  में स्थित है। यह 
  क्षेत्र जाड़े में अत्यधिक 
  ठंडा और शुष्क 
  तथा गर्मी में आर्द्र 
  एवं उष्ण रहता है। 
  यह जाड़े में गेहूँ 
  और क्योंलियाँग 
  की उपज के लिए प्रसिद्ध 
  है।</p>
<p  >(२) दक्षिणी आँहवेई, 
  याँगसीक्याँग 
  की घाटी में पहाड़ियों 
  से घिरा, अधिक 
  रम्य जलवायु तथा 
  गेहूँ एवं चावल 
  की उपज का क्षेत्र 
  है। यह प्रांत अन्न 
  के अतिरक्ति रूई, 
  रेशम, चाय तथा 
  खनिजों में कोयले 
  और लोहे का 
  भी उत्पादन करता 
  है। इसके प्रमुख 
  नगर पेंगपू, 
  वुहू, होफी तथा 
  हाइनिंग हैं। होफी 
  उत्पादन करता 
  है। </p>
<p style="text-align: left;"   align="RIGHT">(न.कि.प्र.सिं.)</p>
<p><b></b></p>
</font> 
</body></html>