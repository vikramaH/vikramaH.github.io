<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">लिलि </span></b><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">Lily 
    or Lilium</span><span   style="font-size: 14pt; font-family: DV-TTSurekhEN;">) लिलिएसी (</span><span padma_font_family_property="Courier" style="font-size: 14pt; font-family: Courier;">Liliaceae</span><span   style="font-size: 14pt; font-family: DV-TTSurekhEN;">) 
    कुल, का जीनस है, जिसके १०० स्पीशीज़ हैं। इसके पौधे कठोर, 
    अर्धकठोर तथा कंदीय शाक होते हैं। लिलि के कीपाकार फूल 
    अपनी सुंदरता सुगंध एवं आकृति के कारण विख्यात हैं। फूलों 
    की पंखुड़ियों में बाहर की ओर भूरी, या गुलाबी वर्णरेखाएँ 
    रहती हैं और अंदर की ओर पीली अथवा श्वेत आभा रहती है। 
    इसका तना कई फुट ऊँचा होता है और इसमें अंतस्थ 
    फूल, या अंतस्थ फूलगुच्छ लगता है। यह वंश उत्तरी शीतोष्ण क्षेत्र 
    का देशज है और इसका प्रवर्धन, बीज, शाल्कीकंद, पत्र प्रकलिकाओं 
    (</span><span padma_font_family_property="Courier" style="font-size: 14pt; font-family: Courier;">bulbils</span><span   style="font-size: 14pt; font-family: DV-TTSurekhEN;">) 
    तथा भूस्तरी द्वारा होता है। टाइगर लिलि, मैडोना लिलि, 
    चीनी लिलि, जापानी लिलि, श्वेत ऐस्टर लिलि, प्याज, लहसुन 
    तथा शतावरी (</span><span padma_font_family_property="Courier" style="font-size: 14pt; font-family: Courier;">Asparagus</span><span   style="font-size: 14pt; font-family: DV-TTSurekhEN;">) इसके मुख्य सदस्य 
    हैं। केवल लिलियन वंश के पौधे ही लिलि कहे जाने चाहिए, 
    पर अन्य पौधे भी लिलि कहे जाते हैं जो लिलि हैं नहीं, जैसे 
    वाटर लिलि तथा लिलि ऑव वैली इत्यादि।</span></p>
  <h1 style="text-align: center;" align="center"><img src="100389_files/100389-1.htm" height="105" width="338"></h1>
  <h1   style="text-align: center;" align="center">चित्र. टाइगर लिलि</h1>
  <p class="MsoNormal" style="text-align: center;" align="center"><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">Lilium tigrinum</span><span   style="font-size: 14pt; font-family: DV-TTSurekhEN;">)</span></p>
  <p class="MsoNormal"><span   style="font-size: 14pt; font-family: DV-TTSurekhEN;">गहरी, 
    बलुई दोमट तथा उचित तरह सिंचित मिट्टी में लिलि उत्तम 
    रूप से उगती है। अधिकांश लिलियों के कंद विलंबित वर्षा के 
    बाद छह इंच गहरी मिट्टी में लगाए जाते हैं। मोज़ेइक 
    (</span><span padma_font_family_property="Courier" style="font-size: 14pt; font-family: Courier;">mosaic</span><span   style="font-size: 14pt; font-family: DV-TTSurekhEN;">) 
    तथा बॉट्रिटिस ब्लाइट (</span><span padma_font_family_property="Courier" style="font-size: 14pt; font-family: Courier;">botrytis blight</span><span   style="font-size: 14pt; font-family: DV-TTSurekhEN;">) 
    नामक बीमारियाँ लिलि के लिए घातक होती हैं।<span style=""> </span>(अजित नारायण मेहरोत्रा)</span></p>
</div>
</body></html>