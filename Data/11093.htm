<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<font >
<p  ><b  >आसंदीवंत</b> 
  उत्तर वैदिककाल 
  का एक प्रसिद्ध नगर 
  तो पश्चात् कालीन 
  कुरुओं की राजधानी 
  था। प्रधान और 
  प्रथम कुरुराज 
  परीक्षित का उल्लेख 
  अथर्ववेद में अत्यंत 
  श्लाघनीय रूप में 
  हुआ है। परीक्षित 
  की राजधानी 
  आसंदीवंत बताया 
  गया है। इस संबंध 
  में विद्वानों का 
  मतैक्य नहीं है 
  कि पहली राजधानी 
  आसंदीवंत था 
  या हस्तिनापुर। 
  एक परंपरा के 
  अनुसार कुरुओं 
  की राजधानी 
  पहले आसंदीवंत 
  होना चाहिए। कुरु 
  पंचाल दो निकटवर्ती 
  क्षत्रिय शाखाएँ 
  थीं जिनमें से 
  पंचाल गंगा 
  यमुना के द्वाब 
  में रहते थे और 
  उनकी राजधानी 
  कांपिल्य या कंपिला 
  थी।	(ओं.ना.उ.)</p>
<p><b></b></p>
</font> 
</body></html>