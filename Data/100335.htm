<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">लसीकातंत्र </span></b><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">Lymphatic 
    System</span><span   style="font-size: 14pt; font-family: DV-TTSurekhEN;">) जब रुधिर केशिकाओं से होकर बहता है 
    तब उसका द्रव भाग (रुधिर रस) कुछ भौतिक, रासायनिक या शारीरिक 
    प्रतिक्रियाओं के कारण केशिकाओं की पतली दीवारों से छनकर 
    बाहर जाता है। बाहर निकला हुआ यही रुधिर रस लसीका (</span><span padma_font_family_property="Courier" style="font-size: 14pt; font-family: Courier;">Lymph</span><span   style="font-size: 14pt; font-family: DV-TTSurekhEN;">) कहलाता है। यह वस्तुत: रुधिर ही 
    है, जिसमें केवल रुधिरकणों का अभाव रहता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">लसीका 
    का शरीरस्थ अधिष्ठान लसीकातंत्र कहलाता है। इस तंत्र में लसीका 
    अंतराल (</span><span padma_font_family_property="Courier" style="font-size: 14pt; font-family: Courier;">space</span><span   style="font-size: 14pt; font-family: DV-TTSurekhEN;">), लसीकावाहिनियों 
    और वाहिनियों के बीच बीच में लसीकाग्रंथियाँ रहती हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">लसीका 
    तंतुओं के असंख्य सूक्ष्म तथा अनियमित लसीका-अंतरालों में प्रकट 
    होती हैं। वे अंतराल परस्पर अनेक ऐसी सूक्ष्म लसीकावाहिनियों 
    द्वारा संबद्ध होते हैं, जो पतली शिराओं के समान अत्यंत कोमल 
    दीवार तथा अत्यधिक कपाटों से युक्त होती हैं। ये केशिकाओं 
    के सदृश कोषाणुओं के केवल एक स्तर से ही बनी होती हैं और 
    उन्हीं के सदृश इनमें मायलिन पिघान रहित तंत्रिकातंतुओं</span></p>
  <h1 style="text-align: center;" align="center"><img src="100335_files/100335-1.jpg" height="231" width="344"></h1>
  <h1   style="text-align: center;" align="center">चित्र १. लसीकाग्रंथि</h1>
  <p class="MsoNormal" style="text-align: center;" align="center"><span   style="font-size: 14pt; font-family: DV-TTSurekhEN;">लसीकावाहिनियाँ क. से प्रवेश करती हैं और 
    च. से होती हुई ख. पर बाहर जाती है। ग. लसीकाभ ऊतक; 
    घ. प्रांतस्था</span></p>
  <p class="MsoNormal" style="text-align: center;" align="center"><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">cortical</span><span   style="font-size: 14pt; font-family: DV-TTSurekhEN;">) पदार्थ तथा छ. ग्रंथि 
    को घेरे हुआ तंतुमय कोष, जिससे ग्रंथि के मुख्यांश ज. में 
    प्रभाग प्रवेश करते हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">non-medullated 
    nerve fibres</span><span   style="font-size: 14pt; font-family: DV-TTSurekhEN;">) का वितरण होता है। छोटी छोटी ये लसीकावाहिनियाँ 
    परस्पर मिलकर बड़ी बड़ी लसीकावाहिनियों का रूप धारण कर 
    लेती हैं, जिनमें आगे चलकर दो शाखाएँ निकलती हैं : (१) दक्षिण 
    तथा (२) वाम। दक्षिण शाखा में शरीर के थोड़े भाग से लसीकावाहिनियाँ 
    मिलती हैं, यथा सिर और ग्रीवा का दक्षिण भाग, दक्षिण शाखा (हाथ 
    पैर) एवं वक्ष का दक्षिण पार्श्व। वाम शाखा में शरीर के शेष भाग 
    से, जिनमें पाचननलिका भी सम्मिलित है, लसीकावाहिनियाँ आकर 
    मिलती हैं। इन दोनों शाखाओं में कपाटों का बाहुल्य होता 
    है। लसीका पीछे की ओर नहीं लौट सकती। प्रत्येक शाखा के खुलने 
    के स्थान पर भी एक कपाट होता है, जो लसीका के शिराओं में 
    ही प्रविष्ट होने में सहायक होता है, शिरारक्त को विपरीत 
    दिशा में नहीं जाने देता।</span></p>
  <h1 style="text-align: center;" align="center"><img src="100335_files/100335-2.jpg" height="363" width="321"></h1>
  <h1   style="text-align: center;" align="center">चित्र २. पृष्ठीय लसीका वाहिकाएँ 
    तथा ग्रंथियाँ</h1>
  <p class="MsoNormal" style="text-align: center;" align="center"><span   style="font-size: 14pt; font-family: DV-TTSurekhEN;">अक्षर क्रम से ग्रंथियों के समूह का नाम निम्नलिखित 
    है : <b   style="">क.</b> अधोजंभ (</span><span padma_font_family_property="Courier" style="font-size: 14pt; font-family: Courier;">submaxiliary</span><span   style="font-size: 14pt; font-family: DV-TTSurekhEN;">), <b   style="">ख.</b> 
    सबमेंटल (</span><span padma_font_family_property="Courier" style="font-size: 14pt; font-family: Courier;">submental</span><span   style="font-size: 14pt; font-family: DV-TTSurekhEN;">), </span></p>
  <p class="MsoNormal" style="text-align: center;" align="center"><b style=""><span   style="font-size: 14pt; font-family: DV-TTSurekhEN;">ग.</span></b><span   style="font-size: 14pt; font-family: DV-TTSurekhEN;"> 
    पृष्ठीयग्रीव (</span><span padma_font_family_property="Courier" style="font-size: 14pt; font-family: Courier;">superficial cervical</span><span   style="font-size: 14pt; font-family: DV-TTSurekhEN;">), <b   style="">घ.</b> अधोजत्रुक (</span><span padma_font_family_property="Courier" style="font-size: 14pt; font-family: Courier;">infraclavicular</span><span   style="font-size: 14pt; font-family: DV-TTSurekhEN;">), 
    <b   style="">च.</b> वक्षण (</span><span padma_font_family_property="Courier" style="font-size: 14pt; font-family: Courier;">inguinal</span><span   style="font-size: 14pt; font-family: DV-TTSurekhEN;">), 
    </span></p>
  <p class="MsoNormal" style="text-align: center;" align="center"><b style=""><span   style="font-size: 14pt; font-family: DV-TTSurekhEN;">छ.</span></b><span   style="font-size: 14pt; font-family: DV-TTSurekhEN;"> 
    अधिचक्रक (</span><span padma_font_family_property="Courier" style="font-size: 14pt; font-family: Courier;">supratrochlear</span><span   style="font-size: 14pt; font-family: DV-TTSurekhEN;">), <b   style="">ज.</b> पूर्व कर्णिका (</span><span padma_font_family_property="Courier" style="font-size: 14pt; font-family: Courier;">preauricular</span><span   style="font-size: 14pt; font-family: DV-TTSurekhEN;">), 
    <b   style="">झ.</b> कर्णमूल (</span><span padma_font_family_property="Courier" style="font-size: 14pt; font-family: Courier;">mastoid</span><span   style="font-size: 14pt; font-family: DV-TTSurekhEN;">), 
    <b   style="">ट.</b> अग्रोपसंगी </span></p>
  <p class="MsoNormal" style="text-align: center;" align="center"><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">anterior auxiliary</span><span   style="font-size: 14pt; font-family: DV-TTSurekhEN;">), 
    <b   style="">ठ.</b> अग्रांत: प्रकोष्ठिक (</span><span padma_font_family_property="Courier" style="font-size: 14pt; font-family: Courier;">antecubital</span><span   style="font-size: 14pt; font-family: DV-TTSurekhEN;">) 
    तथा <b   style="">ङ.</b> पृष्ठीय ऊरु (</span><span padma_font_family_property="Courier" style="font-size: 14pt; font-family: Courier;">superficial 
    femoral</span><span   style="font-size: 14pt; font-family: DV-TTSurekhEN;">)।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">लसीकाग्रंथियाँ</span></b><span style="font-size: 14pt; font-family: DV-TTSurekhEN;"> 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> सभी लसीकावाहिनियाँ 
    अपने मार्ग के किसी न किसी भाग में लसीकाग्रंथियों से होकर 
    गुजरती हैं। इन्हीं ग्रंथियों में लसीकाकणिकाओं (</span><span padma_font_family_property="Courier" style="font-size: 14pt; font-family: Courier;">lymph corpuscles</span><span   style="font-size: 14pt; font-family: DV-TTSurekhEN;">) का निर्माण होता है। ये ग्रंथियाँ 
    आकार में गोल या अंडाकार होती हैं तथा इनकी आकृति वृक्क 
    जैसी होती है। इसके सबसे बाहर संयोजक ऊतक का एक 
    कोष होता हैं, जिसमें कुछ अनैच्छिक पेशीसूत्र (</span><span padma_font_family_property="Courier" style="font-size: 14pt; font-family: Courier;">involuntary 
    muscle fibres</span><span   style="font-size: 14pt; font-family: DV-TTSurekhEN;">) भी रहते हैं। कोष से प्रवर्धन ग्रंथि के 
    भीतर वृंत की ओर जाते हुए बहुत से ट्रैवेक्यूला (</span><span padma_font_family_property="Courier" style="font-size: 14pt; font-family: Courier;">trabecula</span><span   style="font-size: 14pt; font-family: DV-TTSurekhEN;">) 
    होते हैं। लसीकाग्रंथि का बाह्य भाग अनेक कोष्ठों में विभक्त रहता 
    है, जिन्हें लसीका कोष्ठिकाएँ (</span><span padma_font_family_property="Courier" style="font-size: 14pt; font-family: Courier;">Alveoli</span><span   style="font-size: 14pt; font-family: DV-TTSurekhEN;">) 
    कहते हैं। इन कोष्ठिकाओं में जाल के समान लसीकातंतु भरा 
    रहता है, जिसके बीच बीच में लसीकाकणिकाएँ भरी रहती हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">लसीकाग्रंथि 
    का आभ्यंतरिक भाग दो भागों से बना है :</span></p>
  <p class="MsoNormal" style=""> <span style="font-size: 14pt; font-family: DV-TTSurekhEN;"><span   style="">(१)<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">�� 
    </span></span></span> <span   style="font-size: 14pt; font-family: DV-TTSurekhEN;">प्रांतस्था (</span><span padma_font_family_property="Courier" style="font-size: 14pt; font-family: Courier;">Cortical</span><span   style="font-size: 14pt; font-family: DV-TTSurekhEN;">) 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> यह भाग हलके 
    रंग का होता है।</span></p>
  <p class="MsoNormal" style=""> <span padma_font_family_property="&quot;Times New Roman&quot;" style="">(2)<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">����� 
    </span></span> <span   style="font-size: 14pt; font-family: DV-TTSurekhEN;">अंतस्था या मज्जका (</span><span padma_font_family_property="Courier" style="font-size: 14pt; font-family: Courier;">Medullary</span><span   style="font-size: 14pt; font-family: DV-TTSurekhEN;">) 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> यह भाग कुछ 
    लाली लिए हुए होता है। अनेक अंतस्थ नलिकाओं से लसीकावाहिनियाँ 
    लसीकाग्रंथि में प्रविष्ट होती हैं, जो इसके उत्तल भाग में कोष 
    को पारकर लसीकापथों में खुलती हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">कुछ 
    प्राणियों में तथा शरीर के कुछ भागों में इन ग्रंथियों का रंग 
    लाल होता है। इन्हें रुधिर (</span><span padma_font_family_property="Courier" style="font-size: 14pt; font-family: Courier;">haemal</span><span   style="font-size: 14pt; font-family: DV-TTSurekhEN;">) 
    लसीकाग्रंथि कहते हैं। इनकी लसीकावाहिनियों में रुधिर भरा 
    रहता है।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">लसीका का प्रवाह</span></b><span style="font-size: 14pt; font-family: DV-TTSurekhEN;"> 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> २४ घंटों में लसीकापथों 
    से निकलकर रुधिर में प्रविष्ट होनेवाली लसीका का परिमाण 
    बहुत अधिक होता है। यह देखा गया है कि आहार पूरा मिलने 
    पर रुधिर के बराबर परिमाण में ही लसीका २४ घंटों में दक्षिण 
    और वाम शाखाओं से गुजरती है। इसलिए यह स्पष्ट है कि लसीका 
    संस्थान में लसीका का प्रवाह अति शीघ्रता से होना चाहिए।</span></p>
  <p class="MsoNormal" style="text-align: center;" align="center"><img src="100335_files/100335-3.jpg" height="233" width="179"></p>
  <p class="MsoNormal" style="text-align: center;" align="center"><b style=""><span   style="font-size: 14pt; font-family: DV-TTSurekhEN;">चित्र 
    ३. बाँह की लसीकावाहिकाएँ</span></b></p>
  <p class="MsoNormal" style="text-align: center;" align="center"><span   style="font-size: 14pt; font-family: DV-TTSurekhEN;">क. ग्रंथियाँ।</span></p>
  <p   class="MsoBodyTextIndent">रुधिरपरिवहन को बनाए रखने के लिए शरीर 
    में हृदय की व्यवस्था है। लसीका के परिवहन के लिए लसीका की 
    आगे की ओर गति निम्नलिखित कारणों पर निर्भर करती है :</p>
  <p class="MsoNormal" style=""> <span style="font-size: 14pt; font-family: DV-TTSurekhEN;"><span   style="">(१)<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">�� 
    </span></span></span> <span   style="font-size: 14pt; font-family: DV-TTSurekhEN;">दबाव का अंतर </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> भौतिक नियमों 
    के अनुसार द्रव पदार्थ अधिक दबाव से कम दबाव की ओर बहते 
    हैं। लसीका के उत्पत्तिस्थान लसीका अंतराल से लक्ष्य स्थान ग्रीवा 
    की शिराओं के दबाव में बहुत अंतर है। अत: दबाव के इसी 
    अंतर के कारण प्रवाह आगे की ओर होता रहता है।</span></p>
  <p class="MsoNormal" style=""> <span padma_font_family_property="&quot;Times New Roman&quot;" style="">(2)<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">����� 
    </span></span> <span   style="font-size: 14pt; font-family: DV-TTSurekhEN;">वक्षीय चूषण (</span><span padma_font_family_property="Courier" style="font-size: 14pt; font-family: Courier;">Thoracic Aspiration</span><span   style="font-size: 14pt; font-family: DV-TTSurekhEN;">)।</span></p>
  <p class="MsoNormal" style=""> <span padma_font_family_property="&quot;Times New Roman&quot;" style="">(3)<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">����� 
    </span></span> <span   style="font-size: 14pt; font-family: DV-TTSurekhEN;">लसीकावाहिनी का नियमित संकोच।</span></p>
  <p class="MsoNormal" style=""> <span padma_font_family_property="&quot;Times New Roman&quot;" style="">(4)<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">����� 
    </span></span> <span   style="font-size: 14pt; font-family: DV-TTSurekhEN;">शरीर की चेष्टाएँ।</span></p>
  <p class="MsoNormal" style=""> <span padma_font_family_property="&quot;Times New Roman&quot;" style="">(5)<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">����� 
    </span></span> <span   style="font-size: 14pt; font-family: DV-TTSurekhEN;">लसीकावाहिनी में स्थित कपाट।</span></p>
  <p   class="MsoBodyTextIndent">लसीक्रा का निर्माण <span style="font-family: Symbol;"><span padma_font_family_property="Symbol" style="">-</span></span> 
    (देखें लसीका)।<span   style="">  
 
    </span>(प्रियकुमार चौबे)</p>
</div>
</body></html>