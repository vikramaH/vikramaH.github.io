<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="4"><b  >खस</b></font><font    size="4">
 एक प्राचीन जाति, जो कदाचित शकों की कोई उपजाति थी। मनु ने इन्हें 
क्षत्रिय बताया है किंतु कहा है कि संस्कार लोप होने और ब्राह्मणों से 
संपर्क छूट जाने के कारण वे शूद्र हो गए। महाभारत के सभापर्व एवं मार्कंडेय
 तथा मत्स्यपुराण में इनके अनेक उल्लेख प्राप्त होते है। समझा जाता है कि 
महाभारत में उल्लिखित खस का विस्तार हिमालय में पूर्व से पश्चिम तक था। 
राजतरंगिणी के अनुसार ये लोग कश्मीर के नैऋ त्य कोण के पहाड़ी प्रदेश 
अर्थात् नैपाल में रहते थे। अत: वहाँ के निवासियों को लोग खस मूल का कहते 
हैं।</font></p>
<font  size="4"> 
<p  >सिल्वाँ लेवी की 
  धारणा है कि 
  खस हिमालय में 
  बसनेवाली एक 
  अर्धसंस्कृत जाति 
  थी जिसने आगे 
  चलकर हिंदू धर्म 
  ग्रहण कर लिया। 
  यह भी धारणा 
  है खस लोग काश्गर 
  अथवा मध्य एशिया 
  के निवासी थे 
  और तिब्बत के 
  रास्ते वे नैपाल 
  और भारत आए। 
  (परमेश्वरीलाल 
  गुप्त)</p>
</font><font size="2"></font>
</body></html>