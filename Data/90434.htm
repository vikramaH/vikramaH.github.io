<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoBodyText"><b><span   style="font-size: 16pt;">मूत्राशय 
    और प्रॉस्टेट ग्रंथि के रोग</span></b><span   style=""> (अ) मूत्राशय के रोग निम्नलिखित है:</span></p>
  <p class="MsoBodyText" style=""> <span   style="">(१)<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">������������� 
    </span></span> <span   style="">जन्मजात असंगतियाँ- 
    इनके कारण निम्नलिखित दोष रहते हैं : (क) मूत्राशय की 
    एक्सट्रॉफी </span><span padma_font_family_property="DV1-TTSurekh" style="font-family: DV1-TTSurekh;">(extrophy) </span><span   style="">-इस रोग में मूत्राशय तथा उग्र उदरीय भित्ति के कुछ भाग 
    ठीक से नहीं बनते, जिससे मूत्राशय की पृष्ठभूमि दिखाई 
    देती है और उसमें से मूत्र निकलता रहता है। यह संपूर्ण तथा 
    अपूर्ण दो प्रकार का होता है। संपूर्ण प्रकार में जघन अस्थियाँ 
    संधि में न होकर एक दूसरे से दूर होती हैं, तथा एपिस्पेडियस 
    </span><span padma_font_family_property="DV1-TTSurekh" style="font-family: DV1-TTSurekh;">(epispadius) </span><span   style="">भी होता 
    है। इसकी चिकित्सा के प्रथम चरण में मूत्रवाहिनी को आंत्र 
    से जोड़ना, दूसरे चरण में मूत्राशय की श्लेष्मकला को निकालना, 
    तथा तीसरे चरण में उग्र उदरीय भित्ति की हानि तथा एपिस्पेडियस 
    आदि को ठीक करना होता है। (ख) यूरैकस पुटी और (ग) खुला 
    हुआ यूरैकस, ये अपरापोषिका </span><span padma_font_family_property="DV1-TTSurekh" style="font-family: DV1-TTSurekh;">(allantois) </span><span   style="">के पूरी तरह न बंद होने के कारण 
    होते हैं। शल्य द्वारा इनकी चिकित्सा की जाती है। (घ) जन्मजात 
    मूत्राशय विनाल </span><span padma_font_family_property="DV1-TTSurekh" style="font-family: DV1-TTSurekh;">(diverticulum) </span><span   style="">तथा (च) त्रिकोणात्मक पुट भी कभी कभी देखे जाते हैं।</span></p>
  <p class="MsoBodyText" style=""> <span   style="">(२)<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">������������� 
    </span></span> <span   style="">मूत्राशय के उपघात- 
    ये खुले तथा बंद उपघातों से हो सकते हैं। मूत्राशय का फटन 
    पर्युदर्या के बाहर </span><span padma_font_family_property="DV1-TTSurekh" style="font-family: DV1-TTSurekh;">(extrapertoneal, 80% ) </span><span   style="">अथवा पर्युदर्या के अंदर </span><span padma_font_family_property="DV1-TTSurekh" style="font-family: DV1-TTSurekh;">(intrapertoneal, 20%) 
    </span><span   style="">हो सकता है।</span></p>
  <p class="MsoBodyText"><span   style="">पर्युदर्या के 
    बाहर मूत्राशय की फटन के साथ प्राय: श्रोणि का विभंग भी होता 
    है। स्तब्धता, विभंग इत्यादि की प्रारंभिक चिकित्सा के पश्चात, 
    बिना देर किए हुए, दोनों ही प्रकार के मूत्राशय फटनों में लैपैरोटोमी 
    </span><span padma_font_family_property="DV1-TTSurekh" style="font-family: DV1-TTSurekh;">(lapartomy) </span><span   style="">करके मूत्र 
    चूषण करना, मूत्राशय फटन को सीना, तथा अधिजघन </span><span padma_font_family_property="DV1-TTSurekh" style="font-family: DV1-TTSurekh;">(suprapubic) </span><span   style="">का सिस्टोस्टोमी </span><span padma_font_family_property="DV1-TTSurekh" style="font-family: DV1-TTSurekh;">(cystostomy) </span><span   style="">करना होता है। पर्युदर्या के बाहर 
    की फटन में केवल अधिजघन का सिस्टोस्टोमी </span><span padma_font_family_property="DV1-TTSurekh" style="font-family: DV1-TTSurekh;">(cystostomy) </span><span   style="">करके पूर्व मूत्राशयी </span><span padma_font_family_property="DV1-TTSurekh" style="font-family: DV1-TTSurekh;">(prevesical) </span><span   style="">स्थान का अप्रवाह </span><span padma_font_family_property="DV1-TTSurekh" style="font-family: DV1-TTSurekh;">(drain) </span><span   style=""><span   style="">श्</span>करना होता है, इसमें मूत्राशय फटन को सीने की 
    कोई आवश्यकता नहीं होती हैं।</span></p>
  <p class="MsoBodyText" style=""> <span   style="">(३)<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">������������� 
    </span></span> <span   style="">मूत्राशय के नालब्रण 
    </span><span padma_font_family_property="DV1-TTSurekh" style="font-family: DV1-TTSurekh;">(fistula)- </span><span   style="">ये निम्नलिखित 
    प्रकार के होते हैं:</span></p>
  <p class="MsoBodyText"><span   style="">(क) मूत्राशय 
    बृहदांत </span><span padma_font_family_property="DV1-TTSurekh" style="font-family: DV1-TTSurekh;">(Vesico colic) </span><span   style="">तथा मलाशय मूत्राशय </span><span padma_font_family_property="DV1-TTSurekh" style="font-family: DV1-TTSurekh;">(Recto vesical) </span><span   style="">नासब्रण- यह जन्मजात, अस्त्र अथवा शस्त्र 
    के उपघात से, आंत्र विपुटी के प्रदाह, प्रादेशिक आंत्र प्रदाह आदि 
    रोगों से, अथवा मूत्राशय या आंत्र के अर्बुदों से हो सकता है। 
    जिस कारण भी नाल्व्राण हो उसकी चिकित्सा करनी चाहिए।</span></p>
  <p class="MsoBodyText"><span   style="">मूत्राशय योनिन 
    नाल्व्राण-यह प्रसूति अथवा योनि के उपघातों, श्रोणि के शल्यकर्म 
    अथवा गर्भाशय के अर्बुदों के कारण हो सकता है। इसमें रोगिणी 
    की योनि से सदा मूत्र निकलता रहता है और इसे शल्य द्वारा 
    बंद करना चाहिए।</span></p>
  <p class="MsoBodyText"><span   style="">(ग) अधिजघन 
    नाल्व्राण- यह शल्य अथवा उपघात के पश्चात् हो सकता है। यदि 
    किसी<span   style="">श् </span>प्रकार का मूत्र अवरोध हो, तो उसे 
    नाल्व्राण बंद करने से पहले हटाना चाहिए।</span></p>
  <p class="MsoBodyText"><span   style="">(४)<span   style="">   </span>मूत्राशय 
    के संक्रमण- तीव्र तथा दीर्घकालिक दोनों ही प्रकार के मूत्राशय 
    प्रदाह दोनों लिंगों में प्रत्येक आयु में रहते हैं, पर स्त्रियों 
    में यह अधिक होते हैं। किसी प्रकार का मूत्र अवरोध, जैसे बढ़ी 
    हुई प्रॉस्टेट ग्रंथि, मूत्रमार्ग का संकोच आदि, गर्भ के उपघात 
    तथा रोग, मूत्राशय में अश्मरी अथवा अर्बुद आदि का होना, तथा 
    किसी अन्य रोग से सामान्य प्रतिरोध का कम हो जाना, इसके 
    पुर:प्रवर्तक कारण होते हैं। अधिकांश व्यक्तियों में ई० कोलाई 
    </span><span padma_font_family_property="DV1-TTSurekh" style="font-family: DV1-TTSurekh;">(E. Coli) </span><span   style="">ही संक्रमण 
    करनेवाला जीवाणु होता है। बारंबारता, पीड़ा, रक्तमेह, पूयमेह 
    आदि इसके लक्षण होते हैं। मूत्र परीक्षा, विशेष करके मूत्र 
    संवर्धन, से इसका निदान हो जाता है। जीवाणुओं की संवेदनशीलता 
    के अनुसार उपयुक्त, प्रतिजैविकी तरल तथा मूत्र अवरोध के कारण 
    आदि के हटाने से इसकी चिकित्सा होती है।</span></p>
  <p class="MsoBodyText"><span   style="">तीव्र अजीवाणु, दीर्घकाल त्रिकोणात्मक, 
    अंतरालिय बिलहार्जिया (</span><span padma_font_family_property="Courier" style="font-family: Courier;">Bilharzial</span><span   style="">) आदि विशेष प्रकार के मूत्राशय प्रदाह 
    होते हैं।</span></p>
  <p class="MsoBodyText"><span   style="">(५)<span   style="">   </span>अश्मरी 
    रोग </span><span padma_font_family_property="DV1-TTSurekh" style="font-family: DV1-TTSurekh;">(Calculous 
    disease)- </span><span   style="">प्राथमिक मूत्राशय 
    अश्मरी विसंक्रमित मूत्र में बनती है, और प्राय: वृक्क से मूत्रवाहिनी 
    के द्वारा मूत्राशय में आती है। द्वितीयक मूत्राशय की अश्मरियाँ 
    आक्सैलेट, यूरिकाम्ल तथा यूरेट सिस्टीन तथा फॉस्फेटी प्रकार 
    की होती हैं। बारंबरता, पीड़ा, शिश्न के अग्रभाग में खुजली, 
    रक्तमेह, थोड़ी देर के लिये मूत्र का रुक जाना आदि, इसके 
    लक्षण हैं। विकिरण द्वारा इसका निदान होता है। लिथोलैपेक्सी 
    </span><span padma_font_family_property="DV1-TTSurekh" style="font-family: DV1-TTSurekh;">(Litholapaxy) </span><span   style="">अथवा सिस्टोलिथोटोमी </span><span padma_font_family_property="DV1-TTSurekh" style="font-family: DV1-TTSurekh;">(Cystolithotomy) </span><span   style="">द्वारा इसे निकाल लेना चाहिए।</span></p>
  <p class="MsoBodyText"><span   style="">मूत्राशय की 
    ग्रीवा पर मध्यम दंड अवरोध- यह दो प्रकार का होता है: जन्मजात 
    पेशीय दंड अवरोध, अथवा उपार्जित तंतुमय दंड अवरोध। इसके 
    लक्षण तथा चिहृ प्रॉस्टेट ग्रंथीय अवरोध के समान होते हैं। 
    दंड को मूत्रमार्ग अथवा सिस्टोस्टोमी </span><span padma_font_family_property="DV1-TTSurekh" style="font-family: DV1-TTSurekh;">(cystostomy) </span><span   style="">द्वारा निकाल लेना चाहिए।</span></p>
  <p class="MsoBodyText" style=""> <span   style="">(७)<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">������������� 
    </span></span> <span   style="">मेरुरज्जु के क्षत 
    स्थलों में मूत्राशय-मूत्राशय का तंत्रिका नियंत्रण मेरुरज्जु से 
    होने के कारण मेरुरज्जु के उपघात के पश्चात् कुछ समय तक 
    मूत्राशय सर्वथा काम नहीं करता। उसके पश्चात् या तो यह स्वचालित 
    </span><span padma_font_family_property="DV1-TTSurekh" style="font-family: DV1-TTSurekh;">(automatic) </span><span   style="">हो जाता 
    है, अथवा आत्मग </span><span padma_font_family_property="DV1-TTSurekh" style="font-family: DV1-TTSurekh;">(autonomous) </span><span   style="">इस अवस्था 
    में मूत्राशय को स्वचालित बनाने का सारा प्रयत्न करना चाहिए।</span></p>
  <p   class="MsoBodyText" style=""> (८)<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">������������� 
    </span> <span   style="">श्</span>मूत्राशय के अर्बुद <span padma_font_family_property="DV1-TTSurekh" style="font-family: DV1-TTSurekh;">(Naoplasms) 
    </span><span   style="">- मूत्राशय के सुदम्य अर्बुदों में पैपिलोमा 
    उपकला ऊतक से तथा फाइब्रोमा </span><span padma_font_family_property="DV1-TTSurekh" style="font-family: DV1-TTSurekh;">(fibroma), </span><span   style="">लाइपोम </span><span padma_font_family_property="DV1-TTSurekh" style="font-family: DV1-TTSurekh;">(lipoma), </span><span   style="">एंजियोमा </span><span padma_font_family_property="DV1-TTSurekh" style="font-family: DV1-TTSurekh;">(angioma) </span><span   style="">और एंडोमेट्रिओमा </span><span padma_font_family_property="DV1-TTSurekh" style="font-family: DV1-TTSurekh;">(endometrioma) </span><span   style="">मध्यकला ऊतक से होते हैं। दुर्दम्य 
    अर्बुद कई प्रकार के होते हैं। श्रोणि वृहदांत्र के एडिनोकारसिनोमा 
    </span><span padma_font_family_property="DV1-TTSurekh" style="font-family: DV1-TTSurekh;">(edenocarcinoma) </span><span   style="">सेकंडेरीज </span><span padma_font_family_property="DV1-TTSurekh" style="font-family: DV1-TTSurekh;">(secndaries) </span><span   style="">भी मूत्राशय 
    में हो सकते हैं। मूत्राशय कर्कट के कारणों में मूत्र अवरोधन, 
    संक्रमण, विपुटी अश्मरी तथा ऐनिलीन, बेंजीडीन आदि रासायनिक 
    रंजकों का आहार में प्रयोग भी होता है। पीड़ा रहित, अधिक 
    मात्रा में, बारंबार, समय समय पर रक्तमेह तथा रक्तक्षीणता, 
    मूत्रकृच्छ और अकृष्य मूत्राशय प्रदाह इसके मुख्य लक्षण हैं। 
    इसके निदान के लिये क्रमश: मूत्रसंवर्धन, अंत:शिरा पाइलोग्रैफी 
    </span><span padma_font_family_property="DV1-TTSurekh" style="font-family: DV1-TTSurekh;">(pyelography), </span><span   style="">मूत्राशय 
    दर्शन </span><span padma_font_family_property="DV1-TTSurekh" style="font-family: DV1-TTSurekh;">(cystoscopy),<span padma_font_family_property="DV1-TTSurekh" style="">� </span></span><span   style="">मूत्राशय दर्शक जीवोतिपरीक्षा </span><span padma_font_family_property="DV1-TTSurekh" style="font-family: DV1-TTSurekh;">(cystoscopy biopsy) </span><span   style="">तथा उभयहस्त </span><span padma_font_family_property="DV1-TTSurekh" style="font-family: DV1-TTSurekh;">(bimanual) </span><span   style="">परीक्षा करनी चाहिए। थोड़े दिनों के 
    अधिकांश पैपिलोमों </span><span padma_font_family_property="DV1-TTSurekh" style="font-family: DV1-TTSurekh;">(papillomas) </span><span   style="">को सिस्टोडाइथर्मी </span><span padma_font_family_property="DV1-TTSurekh" style="font-family: DV1-TTSurekh;">(cystodiathermy) </span><span   style="">द्वारा जला दिया जाता है। गुबंद </span><span padma_font_family_property="DV1-TTSurekh" style="font-family: DV1-TTSurekh;">(vault, dome, funds) </span><span   style=""><span   style="">श्</span>के 
    कार्सिनोमा </span><span padma_font_family_property="DV1-TTSurekh" style="font-family: DV1-TTSurekh;">(carcinoma) </span><span   style="">को जो 
    मूत्रवाहिनी रध्रों </span><span padma_font_family_property="DV1-TTSurekh" style="font-family: DV1-TTSurekh;">(orifices) </span><span   style="">से दूर हों 
    </span><span padma_font_family_property="DV1-TTSurekh" style="font-family: DV1-TTSurekh;">(partial) 
    </span><span   style="">सिस्टैक्टोमी </span><span padma_font_family_property="DV1-TTSurekh" style="font-family: DV1-TTSurekh;">(cystectomy) </span><span   style="">द्वारा निकाला जाता है। बढ़े हुए रोगवाले 
    रोगियों </span><span padma_font_family_property="DV1-TTSurekh" style="font-family: DV1-TTSurekh;">(advanced cases) </span><span   style=""><span   style="">श्</span>तथा मूत्राशय के आधार के 
    कर्कटों के लिये मूत्र विशाखन </span><span padma_font_family_property="DV1-TTSurekh" style="font-family: DV1-TTSurekh;">(urinary diversion) </span><span   style="">के साथ पूर्ण सिस्टेक्टोमी </span><span padma_font_family_property="DV1-TTSurekh" style="font-family: DV1-TTSurekh;">(cystectomy) </span><span   style="">है, अथवा रैडिकल सिस्टेक्टोमी </span><span padma_font_family_property="DV1-TTSurekh" style="font-family: DV1-TTSurekh;">(radical cystectomy) </span><span   style="">करना पड़ता है। रोग बहुत बढ़ जाने 
    पर केवल मूत्र विशाखन या पैलिएटिव </span><span padma_font_family_property="DV1-TTSurekh" style="font-family: DV1-TTSurekh;">(Palliative) </span><span   style="">शल्य से संतोष करना पड़ता है। कुछ 
    लोग मूत्राशय के कर्कट की चिकित्सा सुपरस्टेज एक्सरे थेरैपी 
    </span><span padma_font_family_property="DV1-TTSurekh" style="font-family: DV1-TTSurekh;">(superstage X-ray therapy), </span><span   style="">रेडियोऐक्टिव गोल्ड ग्रेन </span><span padma_font_family_property="DV1-TTSurekh" style="font-family: DV1-TTSurekh;">(radio active gold grain), </span><span   style="">रैडनसीड </span><span padma_font_family_property="DV1-TTSurekh" style="font-family: DV1-TTSurekh;">(radon seeds) </span><span   style="">तथा टैंटलम तार </span><span padma_font_family_property="DV1-TTSurekh" style="font-family: DV1-TTSurekh;">(tantalum wire) </span><span   style="">आदि से भी करने का प्रयत्न करते हैं।</span></p>
  <p class="MsoBodyText"><span   style="">(ब) प्रॉस्टेट 
    ग्रंथि के रोग निम्नलिखित हैं:</span></p>
  <p class="MsoBodyText" style=""> <span   style="">(१)<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">������������� 
    </span></span> <span   style="">प्रॉस्टेट ग्रंथि 
    का सुदम्य बढ़ना- यह राग पुरुषों में प्राय: ५० वर्ष की अवस्था 
    के पश्चात् होता है। इसका कारण हॉरमोनों का असंतुलन 
    अथवा सुदम्य अर्बुद होता है। मध्यम तथा पार्श्व खंड ही अधिकांश 
    बढ़ते हैं तथा मूत्रमार्ग, मूत्राशय, मूत्रवाहिनी तथा वृक्क में 
    पश्च संपीडन प्रभाव उत्पन्न करते हैं। इसके लक्षण मूत्र त्यागने 
    की बारंबरता, विशेष कर रात में, मूत्र कृच्छ तथा रक्तमेह होते 
    हैं। कुछ रोगी मूत्र के तीव्र अवरोधन </span><span padma_font_family_property="DV1-TTSurekh" style="font-family: DV1-TTSurekh;">(acute retention) 
    </span><span   style="">तथा कुछ वृक्क की अपर्याप्तता के कारण 
    भी देखे जाते हैं। मूत्र करने में प्रक्षेपी शक्ति की कमी हो जाती 
    है। मलाशय परीक्षा से बढ़ी हुई प्रॉस्टेट ग्रंथि का स्पर्श हो 
    जाता है। प्रत्येक रोगी में रक्त यूरिया तथा हीमोग्लोविन </span><span padma_font_family_property="DV1-TTSurekh" style="font-family: DV1-TTSurekh;">(haemoglobin) </span><span   style="">की जाँच और पाइलोग्रैफी </span><span padma_font_family_property="DV1-TTSurekh" style="font-family: DV1-TTSurekh;">(pyelography) </span><span   style="">तथा मूत्राशय दर्शन </span><span padma_font_family_property="DV1-TTSurekh" style="font-family: DV1-TTSurekh;">(cystoscopy) </span><span   style="">होना चाहिए। यदि मलाशय परीक्षा से 
    प्रॉस्टेट ग्रंथि बहुत बढ़ा हुआ लगे, मूत्र त्यागने की बारंबारता 
    इतनी बढ़ गई हो कि रात्रि बिताना कठिन हो गया हो, 
    अथवा १०० मिलि० से अधिक अवशेष मूत्र अवरोधन के कारण भी शल्य 
    कर्म करना पड़ता है। संक्रमण, सामान्य स्वास्थ्य का ठीक न होना, 
    हृदय के राग आदि से शल्यकर्म दो चरण में, प्रथम चरण में सिस्टोस्टोमी 
    </span><span padma_font_family_property="DV1-TTSurekh" style="font-family: DV1-TTSurekh;">(cystostomy) </span><span   style="">तथा दूसरे में प्रोस्टेटेक्टोमी </span><span padma_font_family_property="DV1-TTSurekh" style="font-family: DV1-TTSurekh;">(prostatectomy) </span><span   style="">कर देना चाहिए</span></p>
  <p   class="MsoBodyText" style=""> (२)<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">������������� 
    </span> <span   style=""><span   style="">श्</span>प्रॉस्टेट ग्रंथि का कर्कट </span><span padma_font_family_property="DV1-TTSurekh" style="font-family: DV1-TTSurekh;">(Carcinoma)- </span><span   style="">६५ वर्ष से अधिक आयु के पुरुषों में 
    यह सामान्य दुर्दम्य रोग होता है। पांच में से एक प्रॉस्टेट 
    ग्रंथीय अवरोधन कर्कट के कारण होता है। पांच में ५ सुदम्य 
    बढ़ी हुई प्रॉस्टेट ग्रंथि में शल्य से निकाले जाने के पश्चात् 
    सूक्ष्मदर्शीय जाँच करने पर कर्कट मिलता है। प्रॉस्टेट ग्रंथीय 
    अवरोधन के लक्षणों के साथ साथ कभी कभी मूत्रधार अथवा अधिजघन 
    क्षेत्र में दर्द भी होता है। मलाशय परीक्षा में गुटिकाएँ, मलाशय 
    श्लेष्मकला की स्थिरता आदि चिहृ मिलते हैं। शुक्राशय आदि में, 
    रक्त के द्वारा अस्थियों, (विशेष करके कटिशिरा कशेरुक, श्रोणि, 
    पसलियों आदि ) में, लसीका तंत्रियों द्वारा आंतरिक तथा बाह्य 
    श्रोणिक लसीका ग्रंथि समूहों में स्थानीय प्रसार होता है। विकिरण 
    चित्रों के द्वारा हड्डियों का स्थानांतरण देखा जाता है। सेरम 
    ऐसिड फॉस्फेटेस, </span><span padma_font_family_property="DV1-TTSurekh" style="font-family: DV1-TTSurekh;">(serum acid phosphatase) </span><span   style="">एक्ट फोलिएटिव साइटॉलोजी </span><span padma_font_family_property="DV1-TTSurekh" style="font-family: DV1-TTSurekh;">(exfoliative cytology) 
    </span><span   style="">तथास जीवोतिपरीक्षा 
    से भी निदान में सहायता मिलती है। बहुत ही आरंभ के कुछ 
    रोगियों को छोड़ अधिकांश रोगियों में प्रोस्टैटेक्टोमी संभव 
    नहीं होता, परंतु ऐंटि-ऐंड्रोजेनिक चिकित्सा </span><span padma_font_family_property="DV1-TTSurekh" style="font-family: DV1-TTSurekh;">(anti-androgenic treatment) </span><span   style="">से बहुत रोगी ठीक हो जाते हैं। आजकल बाइलैटरल सब 
    कैप्सुलर ऑर्किडेक्टोमीव </span><span padma_font_family_property="DV1-TTSurekh" style="font-family: DV1-TTSurekh;">(Subcapsular orchidectomy) </span><span   style="">करते हैं तथा साथ ही स्टिल्बोएस्टेरॉल 
    अथवा डाइएनोएस्ट्राल </span><span padma_font_family_property="DV1-TTSurekh" style="font-family: DV1-TTSurekh;">(dienoestrol) </span><span   style="">मुँह से खाने को देते हैं। हारमोनों की बहुमात्रा </span><span padma_font_family_property="DV1-TTSurekh" style="font-family: DV1-TTSurekh;">[</span><span   style="">लगभग १०० मिग्रा० </span><span padma_font_family_property="DV1-TTSurekh" style="font-family: DV1-TTSurekh;">(stilboesterol) </span><span   style="">प्रति दिन</span><span padma_font_family_property="DV1-TTSurekh" style="font-family: DV1-TTSurekh;"> ] </span><span   style=""><span   style="">श्</span>में देते हैं और इसका 
    असर सेरम ऐसिड फ्रास्</span>फेटज <span padma_font_family_property="DV1-TTSurekh" style="font-family: DV1-TTSurekh;">(serum acid phosphatase) </span><span   style="">की बार बार जांच करके देखते हैं, 
    जिसके अनुसार दवा की मात्रा में कमी बेशी करते हैं। बढ़े हुए 
    रोग में, अथवा पुन: रोग </span><span padma_font_family_property="DV1-TTSurekh" style="font-family: DV1-TTSurekh;">(relateral) </span><span   style=""><span   style="">श्</span>होने पर, कार्टिसोन, बाइलैटरल 
    ऐड्रेनैलेक्टोमी </span><span padma_font_family_property="DV1-TTSurekh" style="font-family: DV1-TTSurekh;">(bilateral adrenalectomy), </span><span   style="">हाइपोफिसेक्टोमी </span><span padma_font_family_property="DV1-TTSurekh" style="font-family: DV1-TTSurekh;">(hypophysectomy), 
    </span><span   style="">अथवा केमोथेरैपी </span><span padma_font_family_property="DV1-TTSurekh" style="font-family: DV1-TTSurekh;">(chemotheraphy) </span><span   style="">से कुछ लाभ हो सकता है।</span></p>
  <p   class="MsoBodyText" style=""> (३)<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">������������� 
    </span> <span   style="">पुरस्थ ग्रंथि प्रदाह- 
    यह तरुण अथवा दीर्घकालिक हो सकता है और प्राय: पृष्ठ मूत्रमार्ग 
    प्रदाह </span><span padma_font_family_property="DV1-TTSurekh" style="font-family: DV1-TTSurekh;">(posterir urethritis) </span><span   style="">तथा शुक्राशय प्रदाह </span><span padma_font_family_property="DV1-TTSurekh" style="font-family: DV1-TTSurekh;">(seminal vesiculitis) 
    </span><span   style="">के साथ होता है। इन्हीं 
    तीनों में से किसी भी रोग के लक्षण प्रधान हो सकते हैं। चिकित्सा 
    के लिये उष्ण सिट्ज स्नान तथा उपयुक्त प्रतिजैविकी देना चाहिए। 
    पुरस्थ ग्रंथीय पूय बनाने पर उसका उत्सारण </span><span padma_font_family_property="DV1-TTSurekh" style="font-family: DV1-TTSurekh;">(drainage) </span><span   style="">करना चाहिए।</span></p>
  <p   class="MsoBodyText" style=""> (४)<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">������������� 
    </span> <span   style="">मूत्राशय ग्रीवा संकोच- 
    इसे मध्यम दंड अवरोधन तथा मेरियान </span><span padma_font_family_property="DV1-TTSurekh" style="font-family: DV1-TTSurekh;">(Marion's) </span><span   style="">रोग भी कहते हैं। यह दोनों लिंगों 
    में और प्रत्येक आयु में हो सकता है। पुरस्थ ग्रंथीय अवरोधन 
    के समान ही इसके लक्षण तथा चिहृ होते हैं। मूत्रमार्ग </span><span padma_font_family_property="DV1-TTSurekh" style="font-family: DV1-TTSurekh;">(transurethral) </span><span   style="">अथवा 
    अधिजघन मार्ग से अवरोधन दंड को निकाल देना चाहिए।</span></p>
  <p   class="MsoBodyText" style=""> (५)<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">������������� 
    </span> <span   style="">प्रॉस्टेट ग्रंथि का सारकोमा 
    </span><span padma_font_family_property="DV1-TTSurekh" style="font-family: DV1-TTSurekh;">(sarcoma) </span><span   style="">तथा</span></p>
  <p   class="MsoBodyText" style=""> (६)<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">������������� 
    </span> <span   style="">प्रॉस्टेट ग्रंथि के सिस्ट 
    </span><span padma_font_family_property="DV1-TTSurekh" style="font-family: DV1-TTSurekh;">(cyst), 
    </span><span   style="">ये बहुत अनुपलब्ध रोग 
    हैं।</span></p>
  <p   class="MsoBodyText" style=""> (७)<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">������������� 
    </span> <span   style=""><span   style="">श्</span>प्रॉस्टेट ग्रंथि की अश्मरियाँ- ये प्रॉस्टेट 
    ग्रंथि में ही बन सकती हैं, अथवा वृक्क मूत्रवाहिनी या मूत्राशय 
    की अश्मरियाँ प्रॉस्टेट ग्रंथीय मूत्रमार्ग में आकर रुक सकती है। 
    मूत्रमार्ग या प्रत्यग्जघन </span><span padma_font_family_property="DV1-TTSurekh" style="font-family: DV1-TTSurekh;">(retropubic) </span><span   style="">मार्ग से अश्मरियों को निकाल देना 
    चाहिए।</span> <span padma_font_family_property="DV1-TTSurekh" style="font-family: DV1-TTSurekh;">[</span>धनश्याम 
    सिंहल<span padma_font_family_property="DV1-TTSurekh" style="font-family: DV1-TTSurekh;">]</span></p>
</div>
</body></html>