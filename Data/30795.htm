<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b> 
<p><font  size="4"><b  >खोतानी 
  </b></font><font    size="4">रामायण 
  मध्य एशिया के खतन 
  प्रदेश में प्रचलित 
  रामकथा जिसकी 
  रचना संभवत: 
  ९वीं शती ई. में 
  हुई थी। कदाचित 
  यह तिब्बत में प्रचलित 
  किसी रामायण 
  का प्रतिसंस्करण 
  है। इसमें गौतम 
  बुद्ध की आत्मकथा 
  के रूप में कथा 
  आरंभ होती 
  है। इसमें राम 
  की बुद्ध और लक्ष्ण 
  को मैत्रेय बताया 
  गया है और सीता 
  राम और लक्ष्मण 
  दोनों की पत्नी 
  हैं। यह कदाचित 
  मध्य एशिया की कतिपय 
  प्राचीन जातियों 
  में प्रचलित बहु 
  पति प्रथा से प्रभावित 
  है। इसमें रावण 
  के वध का कोई 
  प्रसंग नहीं है। 
  सहस्रबाहु (सहस्त्रार्जुन) 
  को दशरथ का 
  पुत्र कहा गया 
  है। राम लक्ष्मण 
  इस सहस्त्राबाहु 
  के पुत्र थे। उनकी 
  माँ ने उन्हें बारह 
  वर्ष तक भूमि 
  में छिपा कर रखा 
  था। परशुराम 
  के पिता की गाय 
  का सहस्रबाहु 
  ने अपहरण कर 
  लिया था। इस कारण 
  परशुराम ने 
  सहस्रबाहु का 
  वध किया। राम 
  ने पृथिवी से 
  वर प्राप्त कर परशुराम 
  को मारा। (परमेश्वरीलाल 
  गुप्त)</font></p>
<font size="2"></font></body></html>