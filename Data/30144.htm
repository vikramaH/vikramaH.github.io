<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="4"><b  >कुर्दिस्तान</b></font><font    size="4">
 विस्तृत अर्थ में वह प्रदेश जहाँ कुर्द लोग निवास करते हैं। (कुर्द कट्टर 
सुन्नी मुसलमान, योद्धा, कुशल घुड़सवार बंजारा जाति के लोग हैं)। यह प्रदेश 
एनातोलिया के दक्षिणपूर्व पहाड़ों तथा जागरूस श्रेणी के उत्तरपश्चिम स्थित 
है, और तुर्की, ईरान और इराक तीन देशों में बँटा है।</font></p>
<font  size="4"> 
<p  >कुर्द लोग गर्मी 
  में पशुओं के साथ 
  पहाड़ी चरागाहों 
  पर चले जाते 
  हैं। जाड़े में घाटियों 
  में रहते है। इनके 
  खेमे गारे, मिट्टी, 
  ईटं और लकड़ी 
  के बने होते 
  हैं। इनका अतिथिसत्कार 
  प्रसिद्ध है।</p>
<p  >सीमित अर्थ में 
  कुर्दिस्तान ईरान 
  के एक उस्तान (प्रांत) 
  का नाम है जो 
  उत्तर में अजरबैजान, 
  दक्षिण में किरमान 
  शाह, पूर्व में 
  ईराक की सीमा 
  और पश्चिम में 
  गेरूस और हमदान 
  के उस्तानों से 
  घिरा है। इसका 
  मुख्य नगर सिनंदाज 
  (सिन्नेह) है। यहाँ 
  का मुख्य उद्योग गलीचा, 
  ऊन और नमदा 
  है। (कृष्णमोहन 
  गुप्त; परमेश्वरीलाल 
  गुप्त.)</p>
</font><font size="2"></font> 
</body></html>