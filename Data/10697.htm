<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<font >
<p  ><b  >अष्टधातु</b> आठ 
  धातुओं का संप्रदाय 
  जिसमें सोना 
  चाँदी, तांबा, 
  रांगा, जस्ता, 
  सीसा, लोहा, 
  तथा पारा (रस) 
  की गणना की जाती 
  है। एक प्राचीन में 
  इनका निर्देश यों 
  किया गया है:</p>
<p style="text-align: left;"   align="CENTER">स्वर्ण रूप्यं ताम्रं 
  च रंग यशदमेव 
  च।</p>
<p style="text-align: left;"   align="CENTER">शीसं लौहं 
  रसश्चेति धातवोऽष्टौ 
  प्रकीर्तिता:।</p>
<p  >सुश्रुतसंहिता 
  में केवल प्रथम 
  सात धातुओं 
  का ही निर्देश 
  देखकर आपातत: 
  प्रतीत होता 
  है कि सुश्रुत पारा 
  (पारद, रस) को 
  धातु मानने के 
  पक्ष में नहीं हैं, 
  पर यह<u> </u>कल्पना 
  ठीक नहीं। उन्होंने 
  रस को धातु 
  भी अन्यत्र माना है 
  (ततो रस इति 
  प्रोक्त: स च धातुरपि 
  स्मृतथ:)। अष्टधातु 
  का उपयोग प्रतिमा 
  के निर्माण के 
  लिए भी किया जाता 
  था तब रस के 
  स्थान पर पीतल 
  का ग्रहण समझना 
  चाहिए; भविष्यपुराण 
  के एक वचन के आधार 
  पर हेमाद्रि का 
  ऐसा निर्णय हे।	(ब.उ.)</p>
<p><b></b></p>
</font> 
</body></html>