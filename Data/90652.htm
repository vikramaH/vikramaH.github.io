<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal" style=""><b style=""><span   style="font-size: 14pt; font-family: DV-TTSurekhEN;">येनिसे नदी - </span></b><span   style="font-size: 14pt; font-family: DV-TTSurekhEN;">एशियाई 
    रूस में सायान पर्वत से निकलकर साइबेरिया के मैदानी भाग 
    के मध्य दक्षिण-उत्तर दिशा को बहती हुई आर्कटिक महासागर 
    की एक सँकर खाड़ी में गिरती है। पूर्व से आकर मिलनेवाली 
    सहायक नदियों सहित इसकी जलप्रवाह-प्रणाली द्रुमाकृतिक 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">deuditric</span><span   style="font-size: 14pt; font-family: DV-TTSurekhEN;">) 
    है। यह वर्ष के सात आठ महीने जमी रहती है और बसंत ऋतु 
    में बर्फ से मुक्त होती है। परंतु इसका मुहाना उस समय भी 
    हिमाच्छादित रहता है। फलत: जल मैदानों में फैल जाता है 
    जिससे दलदल बन जाते हैं। येनिसे लकड़ी के यातायात में बहुत 
    सहयोग देती है। इसकी कुल लंबाई २,८०० मील है। </span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">[</span><span   style="font-size: 14pt; font-family: DV-TTSurekhEN;">रामसहाय 
    खरे</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;"> ]</span></p>
</div>
</body></html>