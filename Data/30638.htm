<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="4"><b  >खंभात </b></font><font    size="4">गुजरात राज्य में खंबात की खाड़ी के उत्तर में, माही नदी के मुहाने पर स्थित एक प्राचीन नगर (स्थिति : २२<sup  >०</sup> १८</font><font padma_font_family_property="Arial" face="Arial" size="4">&#8217;</font><font    size="4"> उ. अ. और ७२<sup  >०</sup> ३९</font><font padma_font_family_property="Arial" face="Arial" size="4">&#8217;</font><font    size="4">
 पू. दे.)। टॉलमी नामक विद्वान ने भी इसका उल्लेख किया है। प्रथम शती में 
यह महत्वपूर्ण सागर पत्तन था। १५वीं शताब्दी में खंभात पश्चिमी भारत के 
हिंदू राजा की राजधानी था। जेनरल गेडार्ड ने १७०० ई. में इस नगर को अधिकृत 
कर लिया थ, किंतु १७८३ ई. में यह पुन: मराठों को लौटा दिया गया। १८०३ ई. के
 बाद से यह अंग्रेजी राज्य के अंतर्गत रहा। नगर के दक्षिण-पूर्व में 
प्राचीन जैन मंदिर के भग्नावशेष विस्तृत प्रदेश में मिलते हैं। </font></p><font  size="4">
<p  >प्राचीन काल में रेशम, सोने
 का समान और छींट यहाँ के प्रमुख व्यापार थे। कपास प्रधान निर्यात थी। 
किंतु नदियों के निक्षेपन से पत्तन पर पानी छिछला होता गया और अब यह 
जलयानों के रुकने योग्य नहीं रहा। फलत: निकटवर्ती नगरों का व्यापारिक महत्व
 खंभात की अपेक्षा अधिक बढ़ गया और अब यह एक नगर मात्र रह गया है। </p>
</font>
<p><font    size="4">खंभात 
  की खाड़ी गुजरात 
  और काठियावाड़ 
  प्रायद्वीप के मध्य 
  में स्थित है। इस 
  खाड़ी में तृतीयक 
  </font><font padma_font_family_property="Times New Roman, Times, serif" face="Times New Roman, Times, serif" size="4">(Tertiary)</font><font    size="4"> 
  युग के निक्षेप 
  मिलते हैं। भूगर्भिक 
  क्रियाओं का प्रभाव 
  इस क्षेत्र पर रहा 
  है, अत: यहाँ अनेक 
  भ्रंश </font><font padma_font_family_property="Times New Roman, Times, serif" face="Times New Roman, Times, serif" size="4">(Faults)</font><font    size="4"> 
  पाए जाते हैं। बाद 
  के युग में यह 
  क्षेत्र ऊपर की ओर 
  उठ गया। तटीय क्षेत्र 
  में नदियों की 
  पुरानी घाटियाँ 
  तथा झीलें आज 
  भी दृष्टीगत होती 
  हैं। नर्मदा, ताप्ती, 
  माही, साबरमती 
  तथा काठियावाड 
  की अन्य नदियों 
  के वेगवान निक्षेपण 
  के कारण विस्तृत 
  तटीय क्षेत्र दलदल 
  से परिपूर्ण 
  हो गए हैं और 
  खाड़ी के बीच कुछ 
  द्वीप बन गए हैं। हाल 
  में हुई खोज 
  के परिणामस्वरूप 
  इस क्षेत्र में मिट्टी 
  के तेल के कई 
  स्रोत मिले हैं। 
  अनुमान है कि 
  इस क्षेत्र में मिट्टी 
  के तेल का विशाल 
  भांडार निहित 
  है। (प्रमिला वर्मा)</font></p>
<font  size="4"> 
<p  >खंभावती भारतीय 
  संगीत की एक रागिनी 
  जिसका लक्षण इस 
  प्रकार बताया 
  गया है----------</p>
</font> 
<blockquote> 
  <blockquote> 
    <blockquote> 
      <blockquote> 
        <blockquote> 
          <blockquote> 
            <blockquote>
              <p><font    size="4">धैवतांशग्रहन्यासा 
                षाडवा त्यक्तपंचमा 
                ।</font></p>
            </blockquote>
          </blockquote>
        </blockquote>
      </blockquote>
    </blockquote>
  </blockquote>
</blockquote>
<font size="2"></font></body></html>