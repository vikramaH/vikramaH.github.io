<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 14pt; font-family: DV-TTSurekhEN;">सुन्नत 
    </span></b><span padma_font_family_property="Courier" style="font-size: 14pt; font-family: Courier;">(Circumcision)</span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">का अर्थ शिश्नाग्रच्छद के 
    अनावश्यक भाग को काटकर अलग कर देना है। यह कत्य मुसलमानों, 
    यहूदियों तथा अन्य कई जातियों में धार्मिक संस्कार के रूप 
    में किया जाता है और इसे खतना (देखें, खतना, खंड ३, पृष्ठ 
    ३२१) कहा जाता है। सुन्नत छोटा सा शल्यकर्म है। इसमें शिश्नमुंड 
    की अग्रत्वचा को काटकर निकाल देते हैं, जिससे मुंड के परे 
    उसका आकुंचन </span><span padma_font_family_property="Courier" style="font-size: 14pt; font-family: Courier;">(retraction)</span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">स्वच्छंदता 
    से होता है। इस शल्य कर्म का मुख्य उद्देश्य शिश्नमुंड की समुचित 
    सफाई रखना है जिसके फलस्वरूप त्वचा के नीचे एकत्र शिश्नमल 
    </span><span padma_font_family_property="Courier" style="font-size: 14pt; font-family: Courier;">(Smegma)</span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">साफ 
    हो सके तथा मूत्र निकलने में किसी प्रकार की बाधा न उत्पन्न 
    हो। बच्चों में सुन्नत शिश्नमल के एकत्र होने से बचाव के लिए 
    ही की जाती है। वयस्कों में सुन्नत का मुख्य उद्देश्य शिश्नाग्रशोथ 
    </span><span padma_font_family_property="Courier" style="font-size: 14pt; font-family: Courier;">(blanctis)</span><span style="font-size: 14pt; font-family: DVB-TTSurekhEN;"> 
    </span><span   style="font-size: 14pt; font-family: DV-TTSurekhEN;">तथा 
    रतिज व्रण</span><span style="font-size: 14pt; font-family: DV1-Surekh;"> </span><span padma_font_family_property="Courier" style="font-size: 14pt; font-family: Courier;">(Venereal sore)</span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">की 
    चिकित्सा करना है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">खतना के कारण हिंदुओं की अपेक्षा मुसलमानों 
    में शिश्न का कैंसर कम होता है।<span   style="">   </span><span   style="">   
    </span><span   style="">श्श् </span>(प्रियकुमार 
    चौबे)</span></p>
</div>
</body></html>