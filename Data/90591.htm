<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 14pt; font-family: DV-TTSurekhEN;">यकृत </span></b><span   style="font-size: 14pt; font-family: DV-TTSurekhEN;"><span   style="">श्</span>शरीर की सबसे बड़ी ग्रंथि है, जो पित्त 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Bile</span><span   style="font-size: 14pt; font-family: DV-TTSurekhEN;">) का निर्माण करती है। पित्त, यकृती 
    वाहिनी उपतंत्र (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Hepatic duct system</span><span   style="font-size: 14pt; font-family: DV-TTSurekhEN;">) 
    तथा पित्तवाहिनी (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Bile duct</span><span   style="font-size: 14pt; font-family: DV-TTSurekhEN;">) द्वारा ग्रहणी (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Duodenum</span><span   style="font-size: 14pt; font-family: DV-TTSurekhEN;">), 
    तथा पित्ताशय (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Gall bladder</span><span   style="font-size: 14pt; font-family: DV-TTSurekhEN;">) में चला जाता है। पाचन 
    क्षेत्र में अवशोषित आंत्ररस के उपापचय (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">metabolism</span><span   style="font-size: 14pt; font-family: DV-TTSurekhEN;">) 
    का यह मुख्य स्थान है।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">स्वाभावित लक्षण एवं 
    स्थिति</span></b><span   style="font-size: 14pt; font-family: DV-TTSurekhEN;"> - यह लालपन लिए भूरे रंग का बड़ा मृदु, 
    सुचूर्ण एवं रक्त से भरा अंग है। मृदु होने से अन्य अंगों के 
    दाब चिन्ह इस पर पड़ते हैं, फिर भी यह अपना आकार बनाए 
    रखता है। यह श्वासोछवास के साथ हिलता रहता है।<span   style="">श् </span>यकृत के दो खंड होते है, इनमें 
    दक्षिण खंड बड़ा होता है। यकृत पेरिटोनियम (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">peritoneum</span><span   style="font-size: 14pt; font-family: DV-TTSurekhEN;">) 
    गुहा के बाहर रहता है। यकृत उदरगुहा में सबसे ऊपर 
    डायफ्रााम (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">diaphragm</span><span   style="font-size: 14pt; font-family: DV-TTSurekhEN;">) के ठीक नीचे, विशेष 
    रूप से दाहिनी ओर रहते हुए, बाईं ओर चला जाता है। स्वाभाविक 
    अवस्था में पर्शकाओं (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">ribs</span><span   style="font-size: 14pt; font-family: DV-TTSurekhEN;">) 
    के नीचे इसे स्पर्श नहीं किया जा सकता।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">आकार - यह पाँच तलवाले नुकीला भाग वाम ओर रहता 
    है। अन्य चार तल ऊर्ध्व, अध:, पूर्व तथा पश्च कहलाते हैं। इसका 
    अध: तल चारों ओर पतले किनारे से घिरा रहता है तथा उदर 
    गुहा के अन्य अंग इस तल से संबद्ध रहते हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">माप एवं भार - इसकी दक्षिण-बाम लंबाई १७.५ सेंमी०, 
    अध: ऊँचाई १६ सेंमी० तथा पूर्व-पश्च चौड़ाई १५ सेंमी० 
    होती है। इसका भार शरीर के भार का १/५० भाग के लगभग, 
    प्राय: १,५०० ग्राम से २,००० ग्राम तक होता हैं। शरीर के भार से 
    इसके भार का अनुपात स्त्री पुरूषों में एक ही होता है, परंतु 
    वय के अनुसार बदलता है। बालकों में इसका भार शरीर के 
    भार का १/२० भाग होता है।</span></p>
  <p class="MsoNormal"><span style="font-size: 14pt; font-family: DV-TTSurekhEN;"><b  >पृष्ठ भाग (</b></span><b><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Surface</span><span   style="font-size: 14pt; font-family: DV-TTSurekhEN;">) </span></b><span   style="font-size: 14pt; font-family: DV-TTSurekhEN;">- दक्षिण पृष्ट उत्तल और 
    चौकोर होता है। यह डायफ्राॉम से संबद्ध रहता है, जो इसे 
    दक्षिण फुप्फुसावरण और छह निचली<span   style="">श् </span>पर्शुकाओं से विलग करता है।</span></p>
  <p class="MsoNormal"><span style="font-size: 14pt; font-family: DV-TTSurekhEN;"><b  >उर्ध्व पृष्ठ (</b></span><b><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Superior surface</span><span   style="font-size: 14pt; font-family: DV-TTSurekhEN;">)</span></b><span   style="font-size: 14pt; font-family: DV-TTSurekhEN;">- यह दोनों ओर 
    उत्तल तथा मध्य में अवतल होता है। यह डायफ्राॉम द्वारा दोनों 
    फुफ्फस, फुप्फुसावरण तथा ्ह्रदयावरण से विलग हो जाता है।</span></p>
  <p class="MsoNormal"><span style="font-size: 14pt; font-family: DV-TTSurekhEN;"><b  >अग्र पृष्ठ (</b></span><b><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Anterior surface</span><span   style="font-size: 14pt; font-family: DV-TTSurekhEN;">)</span></b><span   style="font-size: 14pt; font-family: DV-TTSurekhEN;"> -<span   style="">श् </span>यह त्रिभुजाकार होता है। त्रिभुज का 
    आधार दाहिने होता है। इसके सामने उदरीय ऋजु पपेशियाँ 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Rectus abdominus</span><span   style="font-size: 14pt; font-family: DV-TTSurekhEN;">), उनका आवरण उदर 
    सीवनी (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Linea alba</span><span   style="font-size: 14pt; font-family: DV-TTSurekhEN;">) तथा हँसियाकार स्नायु 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Falci form-ligament</span><span   style="font-size: 14pt; font-family: DV-TTSurekhEN;">) रहते हैं।</span></p>
  <p class="MsoNormal"><span style="font-size: 14pt; font-family: DV-TTSurekhEN;"><b  >अध: पृष्ठ (</b></span><b><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Inferior surface</span><span   style="font-size: 14pt; font-family: DV-TTSurekhEN;">)</span></b><span   style="font-size: 14pt; font-family: DV-TTSurekhEN;"> - यह उत्तलावतल 
    होता है। यह (१) दक्षिण वृक्क, (२) दक्षिण उपवृक्क, (३) वृहदांत्र 
    दक्षिण बंक (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Right flexure</span><span   style="font-size: 14pt; font-family: DV-TTSurekhEN;">), (४) पक्वाशय 
    का द्वितीय भाग, (५) पित्ताशय तथा (६) आमाशय से संबद्ध रहता 
    है। ये अंग प्राय: इस पर अपना खाता सा बना लेते हैं।</span></p>
  <p class="MsoNormal"><span style="font-size: 14pt; font-family: DV-TTSurekhEN;"><b  >निर्वाहिका यकृत् (</b></span><b><span padma_font_family_property="DV1-TTSurekh" style="font-size: 14pt; font-family: DV1-TTSurekh;">portal hepatics</span><span   style="font-size: 14pt; font-family: DV-TTSurekhEN;">)</span></b><span   style="font-size: 14pt; font-family: DV-TTSurekhEN;"> 
    -<span   style="">श् </span>यह अनुप्रस्थ दिशा में ५ सेंमी० 
    लंबा खाता है। यह यकृत के अध: तल पर रहता है। इसके 
    दोनों ओष्ठ पर लघुता संलग्न रहता है। इसमें ये यकृत् 
    धमनी, निर्वाहिका शिरा (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">portal vein</span><span   style="font-size: 14pt; font-family: DV-TTSurekhEN;">) एवं नाड़ियाँ यकृत्<span   style="">श् 
    </span>में प्रवेश करती हैं संयुक्त यकृत् वाहिनी और लसिका 
    वाहिनियाँ बाहर निकलती हैं। </span></p>
  <p class="MsoNormal"><span style="font-size: 14pt; font-family: DV-TTSurekhEN;"><b  >पश्च पृष्ठ (</b></span><b><span padma_font_family_property="DV1-TTSurekh" style="font-size: 14pt; font-family: DV1-TTSurekh;">psurface osterior</span><span   style="font-size: 14pt; font-family: DV-TTSurekhEN;">)</span></b><span   style="font-size: 14pt; font-family: DV-TTSurekhEN;"> 
    - यह सामने वक्र बनाते हुए रहता है। दाहिने डायफ्रााम द्वारा 
    दक्षिण पर्शुकाआं, दक्षिण फुप्फुस और उसके फुप्फुसावरण (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">pleura</span><span   style="font-size: 14pt; font-family: DV-TTSurekhEN;">) 
    से विलग किया जाता है तथा दक्षिण अधिवृक्क (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">supra 
    renal</span><span   style="font-size: 14pt; font-family: DV-TTSurekhEN;">) से संबद्ध रखता है। अध: महाशिरा (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">inferior 
    venacava</span><span   style="font-size: 14pt; font-family: DV-TTSurekhEN;">) इसमें लंबी खात बनाते हुए जाती है। 
    इस खात के वाम भाग में दक्षिण यकृत खंड का एक और खंड 
    है, जिसे पुच्छिल </span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">(caudate) </span><span   style="font-size: 14pt; font-family: DV-TTSurekhEN;">खंड कहते हैं, जो महाधमनी 
    </span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">(aorta) </span><span   style="font-size: 14pt; font-family: DV-TTSurekhEN;">के<span   style="">श् </span>वक्षीय भाग डायफ्रााम द्वारा विलग किया 
    जाता है। पुच्छिल खंड वाम खंड से एक विदर द्वारा अलग किया 
    जाता है, जिसमें शिंरा स्नायु </span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">(ligamentum venosum) </span><span   style="font-size: 14pt; font-family: DV-TTSurekhEN;">रहता 
    है। इस स्नायु विदर के वाम और वाम खंड के पश्चिम पृष्ठ 
    पर ग्रसिका </span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">(oesophagus)</span><span   style="font-size: 14pt; font-family: DV-TTSurekhEN;"> खाता रहता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">पेरिटोनियम के द्विगुणित पर्त इसके स्नायु </span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">(ligament) 
    </span><span   style="font-size: 14pt; font-family: DV-TTSurekhEN;">बनाते<span   style="">श् </span>हैं। ये स्नायु 
    हैं: (१)चक्रीय </span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">(coronary), </span><span   style="font-size: 14pt; font-family: DV-TTSurekhEN;">(२) हँसियाकार 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">falciform),</span><span style="font-size: 14pt; font-family: DV-TTSurekhEN;"> </span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">(3) </span><span   style="font-size: 14pt; font-family: DV-TTSurekhEN;">गोल 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">teres</span><span   style="font-size: 14pt; font-family: DV-TTSurekhEN;">), (४) सिरा, (५) वाम एवं दक्षिण त्रिकोण 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">triangular</span><span   style="font-size: 14pt; font-family: DV-TTSurekhEN;">) स्नायु तथा (६) लघुवपा 
    </span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">(lesser omentum)</span><span   style="font-size: 14pt; font-family: DV-TTSurekhEN;">।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">पुच्छिल खंड- यह काम ओर शिरा स्नायु के विदार, 
    दक्षिण और अध: महाशिरा विदार ओर निर्वाहिका यकृत के मध्य 
    से होता हुआ दक्षिण खंड से जुडा रहता है, पुच्छिल प्रवर्ध 
    </span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">(Caudatte 
    process) </span><span   style="font-size: 14pt; font-family: DV-TTSurekhEN;">कहते हैं। इसके वाम और पुच्छिल खंड 
    का नुकीला भाग अंकुरक प्रवर्ध कहलाता </span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">(Papillary process) 
    </span><span   style="font-size: 14pt; font-family: DV-TTSurekhEN;">हैं। 
    </span></p>
  <p class="MsoNormal"><span   style="font-size: 14pt; font-family: DV-TTSurekhEN;">चतुरस्त्र खंड- यकृत अध:पृष्ठ पर दिखाई देता है। 
    इसके वाम<span   style="">श् </span>और तंत्र स्नायु 
    विदर तथा दक्षिण ओर पित्ताशय खुला रहता है। </span></p>
  <p class="MsoNormal"><span   style="font-size: 14pt; font-family: DV-TTSurekhEN;">यकृत स्नायुओं, उदरीय अन्त: दाब, रक्त वाहिनियों तथा 
    वायुमंडलीय दाब के कारण अपने स्थान पर स्थित रहता है। 
    </span></p>
  <p class="MsoNormal"><span   style="font-size: 14pt; font-family: DV-TTSurekhEN;">रक्तवाहिनियाँ एवं नाड़ियाँ - १. यकृत धमनी उदरगुहा 
    </span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">(coeliac) </span><span   style="font-size: 14pt; font-family: DV-TTSurekhEN;">धमनी<span   style="">श् </span>की शाखा है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">निर्वाहिका शिरा- पाचन तंत्र से पाचित अन्नरसयुक्त रक्त 
    लाती है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">यकृत शिराएँ </span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">(Hepatic veins)- </span><span   style="font-size: 14pt; font-family: DV-TTSurekhEN;">रक्त 
    को अध: महाशिराएँ ले जाती है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">लसिकावाहिनियाँ- ये यकृत शिराओं और निर्वाहिका 
    शिरा के साथ जाती हैं। यकृत की अनुंपी </span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">(sympathetic) 
    </span><span   style="font-size: 14pt; font-family: DV-TTSurekhEN;">तथा परानुकंपी </span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">(parasympathetic) </span><span   style="font-size: 14pt; font-family: DV-TTSurekhEN;">तंत्रिकाएँ 
    सीलक जाती तथा वेगस तंत्रिका से आती हैं। (लक्ष्मीशंकर 
    विश्वनाथ गुरु)</span></p>
</div>
</body></html>