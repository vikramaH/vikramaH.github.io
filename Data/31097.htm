<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="4"><b  >गृध्रसी</b></font> <font padma_font_family_property="Times New Roman, Times, serif" face="Times New Roman, Times, serif" size="4">(Sciatica)</font><font    size="4"> तंत्रिकाशूल </font><font padma_font_family_property="Times New Roman, Times, serif" face="Times New Roman, Times, serif" size="4">(Neuralgia)</font><font    size="4"> का एक प्रकार, जो बड़ी गृध्रसीतंत्रिका </font><font padma_font_family_property="Times New Roman, Times, serif" face="Times New Roman, Times, serif" size="4">(sciatic nerve)</font><font    size="4"> में सर्दी लगने से या अधिक चलने से अथवा मलावरोध और गर्भ, अर्बुद </font><font padma_font_family_property="Times New Roman, Times, serif" face="Times New Roman, Times, serif" size="4">(Tumour)</font><font    size="4"> तथा मेरुदंड </font><font padma_font_family_property="Times New Roman, Times, serif" face="Times New Roman, Times, serif" size="4">(spine)</font><font    size="4"> की विकृतियाँ, इनमें से किसी का दबाव तंत्रिका या तंत्रिकामूलों पर पड़ने से उत्पन्न होता है। क्वचित तंत्रिकाशोथ </font><font padma_font_family_property="Times New Roman, Times, serif" face="Times New Roman, Times, serif" size="4">(Neuritis)</font><font    size="4"> से भी यह होता है।</font></p>
<p> <font    size="4">पीड़ा नितंबसंधि 
  </font><font padma_font_family_property="Times New Roman, Times, serif" face="Times New Roman, Times, serif" size="4">(Hip joint) </font><font    size="4">के 
  पीछे प्रारंभ 
  होकर, धीरे 
  धीरे तीव्र होती 
  हुई, तंत्रिकामार्ग 
  से अँगूठे तक फैलती 
  है। घुटने और 
  टखने के पीछे 
  पीड़ा अधिक रहती 
  है। पीड़ा के अतिरिक्त 
  पैर में शून्यता 
  </font><font padma_font_family_property="Times New Roman, Times, serif" face="Times New Roman, Times, serif" size="4">(numbness)</font><font    size="4"> 
  भी होती है। 
  तीव्र रोग में 
  असह्य पीड़ा से रोगी 
  बिस्तरे पर पड़ा 
  रहता है। पुराने 
  </font><font padma_font_family_property="Times New Roman, Times, serif" face="Times New Roman, Times, serif" size="4">(chronic)</font><font    size="4"> 
  रोग में पैर 
  में क्षीणता और 
  सिकुड़न उत्पन्न होती 
  है। रोग प्राय: 
  एक ओर तथा दुश्चिकित्स्य 
  होता है। उपचार 
  के लिए सर्वप्रथम 
  रोग के कारण 
  का निश्चय करना 
  आवश्यक है। नियतकालिक 
  </font><font padma_font_family_property="Times New Roman, Times, serif" face="Times New Roman, Times, serif" size="4">(periodic)</font><font    size="4"> 
  रोग में आवेग 
  के २-३ घंटे पूर्व 
  क्विनीन देने से 
  लाभ होता है। 
  लगाने के लिए 
  ए. बी. सी. लिनिमेंट 
  तथा खाने के 
  लिए फिनैसिटीन 
  ऐंटीपायरीन 
  दिया जाए। बिजली, 
  तंत्रिका में ऐल्कोहल 
  की सुई तथा तंत्रिकाकर्षण 
  </font><font padma_font_family_property="Times New Roman, Times, serif" face="Times New Roman, Times, serif" size="4">(stretching)</font><font    size="4"> 
  से इस रोग में 
  लाभ होता है। 
  परंतु तंत्रिकाकर्षण 
  अन्य उपाय बेकार 
  होने पर ही 
  किया जाना चाहिए। 
  (भास्कर गोविंद 
  घाणेकर)</font></p>
<font size="2"></font></body></html>