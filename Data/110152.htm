<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">वोयेल्कर, जे.ए. </span></b><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">Voelcker, 
    J.A.</span><span   style="font-size: 14pt; font-family: DV-TTSurekhEN;">) इंग्लैंड के सुप्रसिद्ध भूमिरसायनज्ञ (</span><span padma_font_family_property="Courier" style="font-size: 14pt; font-family: Courier;">sol 
    chemist</span><span   style="font-size: 14pt; font-family: DV-TTSurekhEN;">) थे। इन्होंने विश्वविख्यात रॉथस्टेड अनुसंधान 
    केंद्र में भूमि से होनेवाली खनिज क्षति का पता लगाया। जब 
    विभिन्न प्रकार की मिट्टीयों में नाइट्रोजनी, फ़ॉस्फोरिक 
    अथवा पोटैशीय उर्वरक मिलाए जाते हैं, तब पोषक तत्वों की 
    क्षति पर कैसा प्रभाव पड़ता है, इसका सूक्ष्म अध्ययन इन्होंने 
    किया। परीक्षणों से यह देखा गया कि अमोनियम लवणों के कारण 
    कैल्सियम, मैग्नीशियम आदि की क्षति में वृद्धि होती है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">सन् 
    १८८९ में तत्कालीन अंग्रेजी सरकार के आमंत्रण पर ये भारत आए 
    और दक्षिण भारत से अपना भ्रमण प्रारंभ कर बंगाल, उत्तरप्रदेश 
    तथा पंजाब का दौरा किया। सन् १८९१ ये में वापस चले गए। इन्होंने 
    भारतीय कृषि की जो अवस्था देखी, इंग्लैंड पहुँचकर उसके 
    संबंध में अपने विचारों को पुस्तकाकार रूप में, 'भारतीय 
    कृषि के सुधार' (</span><span padma_font_family_property="Courier" style="font-size: 14pt; font-family: Courier;">Improvements of Indian Agriculture</span><span   style="font-size: 14pt; font-family: DV-TTSurekhEN;">) 
    के नाम से प्रकाशित किया। यह पुस्तक भारतीय कृषि के विविध 
    पक्षों पर सूचना देने में समर्थ है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">भारतीय 
    कृषि के संबंध में व्यक्त किए गए इनके अनेक विचारों से कृषि 
    के उन्नयन में योग मिला है।<span   style="">   
    </span>(शव गोपाल मिश्र)</span></p>
</div>
</body></html>