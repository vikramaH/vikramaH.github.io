<html><head>

<meta http-equiv="Content-Type" content="text/html; charset=utf-8">
<link rel="Edit-Time-Data" href="http://www.cdacnoida.in/vishwa/vishwa/files/100493_files/editdata.mso">
<link rel="OLE-Object-Data" href="http://www.cdacnoida.in/vishwa/vishwa/files/100493_files/oledata.mso">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p   class="MsoBodyText"><b style=""><span   style="font-size: 16pt;">वक्र </span></b>(<span padma_font_family_property="Courier" style="font-family: Courier;">Curve</span>) बोलचाल की भाषा में कोई 
    भी टेढ़ी मेढ़ी रेखा वक्र कहलाती है। गणित में, सामान्यतया, 
    वक्र ऐसी रेखा है जिसके प्रत्येक बिंदु पर उसकी दिशा में किसी 
    विशेष नियम से ही परिवर्तन होता हो। यह ऐसे बिंदु का 
    पथ है जो किसी विशेष नियम से ही विचरण करता हो। उदाहरण 
    के लिए, यदि किसी बिंदु की दूरी एक नियत बिंदु से सदा समान 
    रहती हो, तो बिंदुपथ एक वक्र होता है जिसे वृत्त कहते हैं। 
    नियत बिंदु इस वृत्त का केंद्र होता है। यदि वक्र के समस्त 
    बिंदु एक समतल में हो तो उसे समतल वक्र (<span padma_font_family_property="Courier" style="font-family: Courier;">Plane curve</span>) कहते हैं, अन्यथा उसे 
    विषमतलीय (<span padma_font_family_property="Courier" style="font-family: Courier;">Skew</span>) या आकाशीय 
    (<span padma_font_family_property="Courier" style="font-family: Courier;">Space</span>) वक्र कहा जाता है। 
    आगे वक्र से हमारा तात्पर्य समतल वक्र होगा।</p>
  <p   class="MsoBodyText">प्रत्येक वक्र दो चरों के 
    केवल एक समीकरण द्वारा व्यक्त किया जा सकता है। यदि किस 
    वक्र के कार्तीय (<span padma_font_family_property="Courier" style="font-family: Courier;">Cartesian</span>), 
    या प्रक्षेपीय निर्देशांकों का केवल एक स्वतंत्र चर, या प्राचल (<span padma_font_family_property="Courier" style="font-family: Courier;">parameter</span>), के बीजीय फलनों के 
    रूप में लिखा जा सके, तो वक्र को बीजीय वक्र कहते हैं। इस 
    वक्र के समीकरण में केवल बीजीय फलन ही आते हैं। यदि समीकरण 
    में अबीजीय (<span padma_font_family_property="Courier" style="font-family: Courier;">transcendental</span>) 
    फलन आते हैं, तो वक्र अबीजीय वक्र कहलाता है। विभिन्न शांकव 
    बीजीय वक्रों के और चक्रज (<span padma_font_family_property="Courier" style="font-family: Courier;">cycloid</span>), 
    कैटिनरी (<span padma_font_family_property="Courier" style="font-family: Courier;">catenary</span>) आदि, 
    अबीजीय वक्रों के उदाहरण हैं। वक्र प्रथम, द्वितीय, तृतीय, कोटि 
    के कहे जाते हैं, यदि उनके समीकरणों में य (<span padma_font_family_property="Courier" style="font-family: Courier;">x</span>), या र (<span padma_font_family_property="Courier" style="font-family: Courier;">y</span>) के प्रथम, द्वितीय, तृतीय, घात आते हों। वृत्त, 
    दीर्घवृत्त (<span padma_font_family_property="Courier" style="font-family: Courier;">ellipse</span>) परवलय 
    (<span padma_font_family_property="Courier" style="font-family: Courier;">parabola</span>), अतिपरवलय (<span padma_font_family_property="Courier" style="font-family: Courier;">hyperbola</span>) 
    द्वितीय कोटि के वक्रों के उदाहरण हैं। वक्र किसी बिंदु पर असंतत 
    भी हो सकता है। संतत वक्रों पर विचार करते समय उन्हें बिंदुओं 
    की एक एकल अनंती के रूप में भी लिया जा सकता है।</p>
  <p   class="MsoBodyText">कोई बीजीय वक्र कहीं 
    पर टूट नहीं सकता, या असंतत नहीं हो सकता। उसकी स्पर्श रेखाओं 
    (<span padma_font_family_property="Courier" style="font-family: Courier;">tangents</span>) की दिशाओं में अचानक ही 
    परिवर्तन नहीं हो सकता। उसका कोई भी भाग एक सीधी रेखा 
    नहीं हो सकता। इस प्रकार किसी बीजीय वक्र का यह एक सामान्य 
    लक्षण है कि उसको बनानेवाले बिंदु की विभिन्न स्थितियाँ क्रमिक 
    और संतत होती हैं और इन बिंदुओं पर खींची गई स्पर्श 
    रेखाओं की दिशा में परिवर्तन भी क्रमिक और संतत होता है।</p>
  <p   class="MsoBodyText">किसी बिंदु पर वक्र की 
    वक्रता उस बिंदु पर वक्र की दिशा में परिवर्तन की मात्रा होती 
    है। यदि चित्र १. में ब (<span padma_font_family_property="Courier" style="font-family: Courier;">P</span>) 
    पर वक्र की </p>
  <p class="MsoBodyText" style="text-align: center;" align="center"><img src="100493_files/100493-1.jpg" height="239" width="380"></p>
  <p class="MsoBodyText" style="text-align: center;" align="center"><b   style="">चित्र १.</b></p>
  <p   class="MsoBodyText" style="">स्पर्श रेखा 
    य (<span padma_font_family_property="Courier" style="font-family: Courier;">X</span>) अक्ष से थ (<span style="font-family: Symbol;"><span padma_font_family_property="Symbol" style="">y</span></span>) कोण 
    बनाती हो, वा (<span padma_font_family_property="Courier" style="font-family: Courier;">Q</span>) अत्यंत 
    समीप पर दूसरा बिंदु हो जिससे ब बा<span style="font-family: Symbol;"><span padma_font_family_property="Symbol" style="">=</span></span>आच 
    (<span padma_font_family_property="Courier" style="font-family: Courier;">PQ</span><span style="font-family: Symbol;"><span padma_font_family_property="Symbol" style="">=</span></span><span style="font-family: Symbol;"><span padma_font_family_property="Symbol" style="">d</span></span><span padma_font_family_property="Courier" style="font-family: Courier;">s</span>) (किसी नियत बिंदु क (<span padma_font_family_property="Courier" style="font-family: Courier;">A</span>) से ब (<span padma_font_family_property="Courier" style="font-family: Courier;">P</span>) 
    की चापीय दूरी च (<span padma_font_family_property="Courier" style="font-family: Courier;">s</span>) होने 
    पर), तो व (<span padma_font_family_property="Courier" style="font-family: Courier;">P</span>) पर वक्रता</p>
  <p class="MsoBodyText"><sub> <img src="100493_files/image002.gif" v:shapes="_x0000_i1025" height="45" width="295"> </sub> </p>
  <p   class="MsoBodyText">कही जाएगी। आथ (<span style="font-family: Symbol;"><span padma_font_family_property="Symbol" style="">d</span></span> <span style="font-family: Symbol;"><span padma_font_family_property="Symbol" style="">y</span></span>) को वक्रताकोण कहते 
    हैं। यदि व (थ, र) <span style="font-family: Symbol;"><span padma_font_family_property="Symbol" style="">{</span></span><span padma_font_family_property="Courier" style="font-family: Courier;">P </span><span style="font-family: Symbol;"><span padma_font_family_property="Symbol" style="">(</span></span><span padma_font_family_property="Courier" style="font-family: Courier;">x, y</span><span style="font-family: Symbol;"><span padma_font_family_property="Symbol" style="">)</span></span><span style="font-family: Symbol;"><span padma_font_family_property="Symbol" style="">}</span></span> पर वक्र की स्पर्श रेखा 
    और अभिलंब य (<span padma_font_family_property="Courier" style="font-family: Courier;">X</span>) अक्ष को 
    स (<span padma_font_family_property="Courier" style="font-family: Courier;">T</span>) और ग (<span padma_font_family_property="Courier" style="font-family: Courier;">G</span>) पर काटे, तो ब स (<span padma_font_family_property="Courier" style="font-family: Courier;">PT</span>) और ब ग (<span padma_font_family_property="Courier" style="font-family: Courier;">P G</span>) क्रमश: इन दोनों की लंबाइयाँ 
    कही जाती हैं। य (<span padma_font_family_property="Courier" style="font-family: Courier;">X</span>) अक्ष 
    पर ब स (<span padma_font_family_property="Courier" style="font-family: Courier;">P T</span>) के प्रक्षेप 
    स म (<span padma_font_family_property="Courier" style="font-family: Courier;">T M</span>) को अध:- स्पर्शी (<span padma_font_family_property="Courier" style="font-family: Courier;">subtangent</span>) और ब ग (<span padma_font_family_property="Courier" style="font-family: Courier;">P G</span>) के प्रक्षेप मग (<span padma_font_family_property="Courier" style="font-family: Courier;">MG</span>) को अधोलंब कहते हैं।</p>
  <p   class="MsoBodyText">कार्तीय निर्देशांक दिए 
    रहने पर इन चारों की लंबाईयाँ क्रमश:</p>
  <p class="MsoBodyText"><sub> <img src="100493_files/image004.gif" v:shapes="_x0000_i1026" height="53" width="349"> </sub> </p>
  <p   class="MsoBodyText"><sub> <img src="100493_files/image006.gif" v:shapes="_x0000_i1027" height="59" width="217"> </sub> है। यदि कोई 
    स्पर्श रेखा वक्र की किसी शाखा को मूल से अनंत दूरी पर स्पर्श 
    करती हो, तो उसे अनंतस्पर्शी (<span padma_font_family_property="Courier" style="font-family: Courier;">Asmyptote</span>) कहते हैं। उदाहरण के 
    लिए, फोलियम (<span padma_font_family_property="Courier" style="font-family: Courier;">folium</span>), 
    अनंतस्पर्शी (<span padma_font_family_property="Courier" style="font-family: Courier;">asmypote</span>), य<span style="font-family: Symbol;"><span padma_font_family_property="Symbol" style="">+</span></span>र<span style="font-family: Symbol;"><span padma_font_family_property="Symbol" style="">+</span></span>क <span style="font-family: Symbol;"><span padma_font_family_property="Symbol" style="">=</span></span> ० (<span padma_font_family_property="Courier" style="font-family: Courier;">x+y+a = 0</span>) युक्त वक्र है (चित्र २.)। 
    यदि वक्र में कोई ऐसा बिंदु हो, जहाँ पर स्पर्श रेखा, निश्चित 
    और अद्वितीय न हो, तो ऐसा, बिंदु विचित्र बिंदु</p>
  <p class="MsoBodyText" style="text-align: center;" align="center"><img src="100493_files/100493-2.jpg" height="212" width="240"></p>
  <p class="MsoBodyText" style="text-align: center;" align="center"><b   style="">चित्र २.</b></p>
  <p   class="MsoBodyText">(<span padma_font_family_property="Courier" style="font-family: Courier;">Singular point</span>) कहलाता है। दूसरे 
    शब्दों में ऐसे बिंदु के समीप कोई विचित्रता, या विशेषता 
    अवश्य होती है। यदि बिंदु पर वक्र उत्तल से अवतल, या इसका 
    उल्टा, हो रहा हो, अर्थात् ऐसे बिंदु पर वक्र का कुछ भाग स्पर्श 
    रेखा के एक ओर तथा कुछ भाग दूसरी ओर हो (चित्र ३.), तो 
    बिंदु से वक्र की एक से अधिक शाखाएँ गुजरती हों, तो बिंदु को 
    बहुल बिंदु (<span padma_font_family_property="Courier" style="font-family: Courier;">Multiple point</span>) 
    कहते हैं और यदि वक्र की दो शाखाएँ गुजरती हैं, तो इसे 
    द्विक् (<span padma_font_family_property="Courier" style="font-family: Courier;">double</span>) बिंदु, तीन 
    शाखा गुजरती हैं तो त्रिक् (<span padma_font_family_property="Courier" style="font-family: Courier;">triple</span>) 
    बिंदु (चित्र ४.), इत्यादि कहा जाता है। यदि किसी ऐसे बिंदु 
    पर स्पर्श रेखाएँ वास्तविक और अलग अलग हों, तो बिंदु को 
    नोड (<span padma_font_family_property="Courier" style="font-family: Courier;">Node</span>) कहते हैं (चित्र ५.) और यदि 
    अलग अलग न हों, तो बिंदु कों कस्प (<span padma_font_family_property="Courier" style="font-family: Courier;">Cusp</span>) कहते हैं (चित्र ६.)।</p>
  <p   class="MsoBodyText">श्</p>
  <table align="center" border="0" width="87%">
    <tbody><tr valign="top"> 
      <td height="218" width="47%"><img src="100493_files/100493-3.jpg" height="170" width="198"></td>
      <td padma_font_family_property="serif" height="218" width="4%">�</td>
      <td height="218" width="49%"><img src="100493_files/100493-4.jpg" height="204" width="244"></td>
    </tr>
    <tr> 
      <td width="47%"> 
        <div align="center"><b><font style="text-align: left;"    size="4">चित्र ३.</font></b></div>
      </td>
      <td width="4%"> 
        <div align="center"><font size="4"></font></div>
      </td>
      <td width="49%"> 
        <div align="center"><b><font style="text-align: left;"    size="4">चित्र ४.</font></b></div>
      </td>
    </tr>
  </tbody></table>
  <p   class="MsoBodyText"><b   style="">न 
    </b>(<span padma_font_family_property="Courier" style="font-family: Courier;">n</span>) घात के किसी वक्र के द्विक् बिंदुओं 
    आदि की अधिकतम संख्या <sub> <img src="100493_files/image008.gif" v:shapes="_x0000_i1028" height="41" width="13"> </sub> <span   style="">श्</span>(न<span style="font-family: Symbol;"><span padma_font_family_property="Symbol" style="">-</span></span>१) (न<span style="font-family: Symbol;"><span padma_font_family_property="Symbol" style="">-</span></span>२), 
    <sub> <img src="100493_files/image010.gif" v:shapes="_x0000_i1029" height="48" width="115"> </sub> <span   style="">श्</span>हो 
    सकती हें। वक्र में किसी बिंदु से खींची जा सकनेवाली स्पर्श रेखाओं 
    की </p>
  <table align="center" border="0" width="79%">
    <tbody><tr> 
      <td width="42%"><img src="100493_files/100493-5.jpg" height="161" width="163"></td>
      <td padma_font_family_property="serif" width="13%">�</td>
      <td width="45%"><img src="100493_files/100493-6.jpg" height="210" width="222"></td>
    </tr>
    <tr> 
      <td width="42%"> 
        <div align="center"><b style=""><font style="text-align: left;"    size="4">चित्र 
          ५.</font></b></div>
      </td>
      <td width="13%"> 
        <div align="center"><font  size="4"></font></div>
      </td>
      <td width="45%"> 
        <div align="center"><b style=""><font style="text-align: left;"    size="4">चित्र 
          ६.</font></b></div>
      </td>
    </tr>
  </tbody></table>
  <p   class="MsoBodyText">संख्या <b   style="">न</b><b style=""><span style="font-family: Symbol;"><span padma_font_family_property="Symbol" style="">�</span></span> </b><b   style=""><span style="font-family: Symbol;"><span padma_font_family_property="Symbol" style="">=</span></span> न 
    </b>(न<span style="font-family: Symbol;"><span padma_font_family_property="Symbol" style="">-</span></span>१), 
    <span padma_font_family_property="Courier" style="font-family: Courier;">[n</span><span style="font-family: Symbol;"><span padma_font_family_property="Symbol" style="">�</span></span><span padma_font_family_property="Courier" style="font-family: Courier;"> = n (n-1)], </span>नोडों की संख्या <b   style="">द</b> (<span style="font-family: Symbol;"><span padma_font_family_property="Symbol" style="">d</span></span>), 
    कस्पों की संख्या <b   style="">क</b> (<span padma_font_family_property="Courier" style="font-family: Courier;">k</span>), द्विक् स्पर्श रेखाओं की संख्या 
    <b   style="">द</b><b style=""><span style="font-family: Symbol;"><span padma_font_family_property="Symbol" style="">�</span></span></b>(<span style="font-family: Symbol;"><span padma_font_family_property="Symbol" style="">d</span></span><span style="font-family: Symbol;"><span padma_font_family_property="Symbol" style="">�</span></span>) और 
    नतिपरिवर्तनों की संख्या <b   style="">क</b><b style=""><span style="font-family: Symbol;"><span padma_font_family_property="Symbol" style="">�</span></span> </b>(<span padma_font_family_property="Courier" style="font-family: Courier;">k</span><span style="font-family: Symbol;"><span padma_font_family_property="Symbol" style="">�</span></span>) हो, 
    तो समीकरणों के द्वारा इन छह राशियों में परस्पर संबंध 
    स्थापित किए जा सकते हैं। इनमें से कोई भी तीन, शेष तीन 
    के पदों में व्यक्त हो सकते हैं उदाहरणार्थ,</p>
  <p class="MsoBodyText"><b   style="">न</b><b style=""><span style="font-family: Symbol;"><span padma_font_family_property="Symbol" style="">�</span></span> </b><b   style=""><span style="font-family: Symbol;"><span padma_font_family_property="Symbol" style="">=</span></span> न 
    (न</b><b   style=""><span style="font-family: Symbol;"><span padma_font_family_property="Symbol" style="">-</span></span>१) </b><b   style=""><span style="font-family: Symbol;"><span padma_font_family_property="Symbol" style="">-</span></span>२द</b><b   style=""><span style="font-family: Symbol;"><span padma_font_family_property="Symbol" style="">-</span></span>३ क,</b> 
    <span padma_font_family_property="Courier" style="font-family: Courier;">[n</span><span style="font-family: Symbol;"><span padma_font_family_property="Symbol" style="">�</span></span><span padma_font_family_property="Courier" style="font-family: Courier;"> = n (n-1) - 2</span><span style="font-family: Symbol;"><span padma_font_family_property="Symbol" style="">d</span></span><span style="font-family: Symbol;"><span padma_font_family_property="Symbol" style="">-</span></span><span padma_font_family_property="Courier" style="font-family: Courier;">3k]</span></p>
  <p class="MsoBodyText"><b   style="">क</b><b style=""><span style="font-family: Symbol;"><span padma_font_family_property="Symbol" style="">�</span></span> </b><b   style=""><span style="font-family: Symbol;"><span padma_font_family_property="Symbol" style="">=</span></span> ३न 
    (न</b><b   style=""><span style="font-family: Symbol;"><span padma_font_family_property="Symbol" style="">-</span></span>२) </b><b   style=""><span style="font-family: Symbol;"><span padma_font_family_property="Symbol" style="">-</span></span> ६द</b><b   style=""><span style="font-family: Symbol;"><span padma_font_family_property="Symbol" style="">-</span></span>८क,</b> 
    <span padma_font_family_property="Courier" style="font-family: Courier;">[k</span><span style="font-family: Symbol;"><span padma_font_family_property="Symbol" style="">�</span></span><span padma_font_family_property="Courier" style="font-family: Courier;"> = 3n (n-2)-6</span><span style="font-family: Symbol;"><span padma_font_family_property="Symbol" style="">d</span></span><span style="font-family: Symbol;"><span padma_font_family_property="Symbol" style="">-</span></span><span padma_font_family_property="Courier" style="font-family: Courier;">8k]</span></p>
  <p class="MsoBodyText"><b   style="">क</b><b style=""><span style="font-family: Symbol;"><span padma_font_family_property="Symbol" style="">�</span></span></b><b   style=""><span style="font-family: Symbol;"><span padma_font_family_property="Symbol" style="">-</span></span>क </b><b style=""><span style="font-family: Symbol;"><span padma_font_family_property="Symbol" style="">=</span></span> </b><b   style=""><span padma_font_family_property="Courier" style="font-family: Courier;">[3 (</span>न</b><b style=""><span style="font-family: Symbol;"><span padma_font_family_property="Symbol" style="">�</span></span></b><b   style=""><span style="font-family: Symbol;"><span padma_font_family_property="Symbol" style="">-</span></span>न)</b><b style=""><span padma_font_family_property="Courier" style="font-family: Courier;">],<span padma_font_family_property="Courier" style="">������������������ 
    </span></span></b><span padma_font_family_property="Courier" style="font-family: Courier;">[ k</span><span style="font-family: Symbol;"><span padma_font_family_property="Symbol" style="">�</span></span><span style="font-family: Symbol;"><span padma_font_family_property="Symbol" style="">-</span></span><span padma_font_family_property="Courier" style="font-family: Courier;">k = 3 (n</span><span style="font-family: Symbol;"><span padma_font_family_property="Symbol" style="">�</span></span><span style="font-family: Symbol;"><span padma_font_family_property="Symbol" style="">-</span></span><span padma_font_family_property="Courier" style="font-family: Courier;">n]</span></p>
  <p   class="MsoBodyText"><b   style=""><span padma_font_family_property="Courier" style="font-family: Courier;">2 </span>(द</b><b style=""><span style="font-family: Symbol;"><span padma_font_family_property="Symbol" style="">�</span></span></b><b   style=""><span style="font-family: Symbol;"><span padma_font_family_property="Symbol" style="">-</span></span>द) </b><b   style=""><span style="font-family: Symbol;"><span padma_font_family_property="Symbol" style="">=</span></span> (न</b><b style=""><span style="font-family: Symbol;"><span padma_font_family_property="Symbol" style="">�</span></span></b><b   style=""><span style="font-family: Symbol;"><span padma_font_family_property="Symbol" style="">-</span></span>न) 
    (न</b><b style=""><span style="font-family: Symbol;"><span padma_font_family_property="Symbol" style="">�</span></span></b><b   style=""><span style="font-family: Symbol;"><span padma_font_family_property="Symbol" style="">+</span></span>न</b><b   style=""><span style="font-family: Symbol;"><span padma_font_family_property="Symbol" style="">-</span></span>९),</b> <span padma_font_family_property="Courier" style="font-family: Courier;">[2 (</span><span style="font-family: Symbol;"><span padma_font_family_property="Symbol" style="">d</span></span><span style="font-family: Symbol;"><span padma_font_family_property="Symbol" style="">�</span></span><span style="font-family: Symbol;"><span padma_font_family_property="Symbol" style="">-</span></span><span style="font-family: Symbol;"><span padma_font_family_property="Symbol" style="">d</span></span><span padma_font_family_property="Courier" style="font-family: Courier;">) = (n</span><span style="font-family: Symbol;"><span padma_font_family_property="Symbol" style="">�</span></span><span style="font-family: Symbol;"><span padma_font_family_property="Symbol" style="">-</span></span><span padma_font_family_property="Courier" style="font-family: Courier;">n) (n</span><span style="font-family: Symbol;"><span padma_font_family_property="Symbol" style="">�</span></span><span padma_font_family_property="Courier" style="font-family: Courier;">+n</span><span style="font-family: Symbol;"><span padma_font_family_property="Symbol" style="">-</span></span><span padma_font_family_property="Courier" style="font-family: Courier;">9] </span>इत्यादि इत्यादि। इनको 
    प्लकर (<span padma_font_family_property="Courier" style="font-family: Courier;">Plucker</span>) समीकरण 
    कहते हैं।</p>
  <p   class="MsoBodyText"><b   style="">म 
    </b>(<span padma_font_family_property="Courier" style="font-family: Courier;">m</span>) और <b   style="">न </b>(<span padma_font_family_property="Courier" style="font-family: Courier;">n</span>) घातों के दो 
    वक्रों के उभयनिष्ठ बिंदुओं की संख्या <b   style="">मन </b>(<span padma_font_family_property="Courier" style="font-family: Courier;">mn</span>) होती है 
    और प्रत्येक बिंदु दोनों वक्रों के समीकरणों को संतुष्ट करता 
    है। वक्र का समीकरण दिए रहने पर वक्र का अनुरेखन संभव होता 
    है। चरों के ऐसे संगत मान ज्ञात करके, जिसे समीकरण संतुष्ट 
    हो जाए, उन अनेक बिंदुओं का पता लग सकता है जिनसे वक्र गुजरता 
    है। इन बिंदुओं को जोड़ने पर वक्र की एक मोटी रूपरेखा 
    का पता लग जाता है। फिर भी कुछ ऐसी बातें होती हैं जिनसे 
    उसके आकार प्रकार, लक्षण, स्वरूप आदि जानने में आसानी हो जाती 
    हैं, जैसे :</p>
  <p   class="MsoBodyText">(क) <b   style="">सममिति</b> 
    (<span padma_font_family_property="Courier" style="font-family: Courier;">Symmetry</span>) <span style="font-family: Symbol;"><span padma_font_family_property="Symbol" style="">-</span></span> यदि 
    वक्र के समीकरण में <b   style="">र </b>(<span padma_font_family_property="Courier" style="font-family: Courier;">y</span>) का कोई विषमघात नहीं है, 
    तो वक्र <b   style="">य</b><b style=""><span style="font-family: Symbol;"><span padma_font_family_property="Symbol" style="">-</span></span> </b>अक्ष (<span padma_font_family_property="Courier" style="font-family: Courier;">X-axis</span>) 
    के प्रति सममित होगा।' यदि य (<span padma_font_family_property="Courier" style="font-family: Courier;">x</span>) 
    का कोई विषघात नहीं है, तो वक्र <b   style="">र</b><span style="font-family: Symbol;"><span padma_font_family_property="Symbol" style="">-</span></span>अक्ष 
    (<span padma_font_family_property="Courier" style="font-family: Courier;">Y-axis</span>) के प्रति सममित 
    होगा, तथा <b   style="">य </b>(<span padma_font_family_property="Courier" style="font-family: Courier;">x</span>) और <b   style="">र </b>(<span padma_font_family_property="Courier" style="font-family: Courier;">y</span>) दोनों का 
    कोई विषमघात नहीं है, तो वक्र दोनों अक्षों के प्रति सममित 
    होगा। यदि <b   style="">य </b>(<span padma_font_family_property="Courier" style="font-family: Courier;">x</span>) और <b   style="">र </b>(<span padma_font_family_property="Courier" style="font-family: Courier;">y</span>) को क्रमश:<span style="font-family: Symbol;"><span padma_font_family_property="Symbol" style="">-</span></span><b   style="">य</b> (<span style="font-family: Symbol;"><span padma_font_family_property="Symbol" style="">-</span></span><span padma_font_family_property="Courier" style="font-family: Courier;">x</span>) और <span style="font-family: Symbol;"><span padma_font_family_property="Symbol" style="">-</span></span><b   style="">र </b>(<span style="font-family: Symbol;"><span padma_font_family_property="Symbol" style="">-</span></span><span padma_font_family_property="Courier" style="font-family: Courier;">y</span>) रखने से समीकरण में कोई 
    अंतर नहीं पड़ता है, तो वक्र सम्मुख चतुर्थांशों में सममित होगा। 
    य (<span padma_font_family_property="Courier" style="font-family: Courier;">x</span>) और <b   style="">र </b>(<span padma_font_family_property="Courier" style="font-family: Courier;">y</span>) 
    के विनिमय से समीकरण यदि अपरिवर्तित रहता है, तो वक्र 
    <b   style="">र </b><b   style=""><span style="font-family: Symbol;"><span padma_font_family_property="Symbol" style="">=</span></span> य</b> 
    (<span padma_font_family_property="Courier" style="font-family: Courier;">y = x</span>) रेखा के प्रति सममित 
    होगा। ध्रुवी समीकरण में <b   style="">ठ 
    </b>(<span style="font-family: Symbol;"><span padma_font_family_property="Symbol" style="">q</span></span>) 
    को <span style="font-family: Symbol;"><span padma_font_family_property="Symbol" style="">-</span></span><b   style="">ठ</b> (<span style="font-family: Symbol;"><span padma_font_family_property="Symbol" style="">q</span></span>) रखने से यदि कोई 
    अंतर नहीं पड़ता है, तो वक्र आदि रेखा के प्रति सममित होगा। 
    यदि <b   style="">र </b>(<span padma_font_family_property="Courier" style="font-family: Courier;">r</span>) का कोई विषमघात नहीं है, 
    तो वक्र मूल के प्रति सममित होगा और ध्रुव एक केंद्र होगा।</p>
  <p   class="MsoBodyText">(<b   style="">ख</b>) 
    <b   style="">अनंतस्पर्शी </b><b style=""><span style="font-family: Symbol;"><span padma_font_family_property="Symbol" style="">-</span></span> 
    </b>इनकी संख्या और वक्र के सापेक्ष इनकी स्थिति।</p>
  <p   class="MsoBodyText">(<b   style="">ग</b>) 
    वक्र के नतिपरिवर्तन बिंदु, बहुल बिंदु, कस्प, नोड आदि तथा 
    इनकी संख्या और स्वरूप।</p>
  <p   class="MsoBodyText">(<b   style="">घ</b>) 
    वक्र और अक्ष जहाँ कटते हैं, उन बिंदुओं पर वक्र की स्थिति और 
    स्पर्श रेखाओं की दिशा आदि।</p>
  <p   class="MsoBodyText">(<b   style="">च</b>) 
    मूल परस्पर्शी, वक्र के सापेक्ष उसकी स्थिति, विचित्रता आदि, यदि 
    वक्र मूल से गुजरता हो।</p>
  <p   class="MsoBodyText">(<b   style="">छ</b>) वक्र की 
    सीमाएँ।<span   style="">  
 
    </span>((स्व.) झम्मन लाल शर्मा)</p>
</div>
</body></html>