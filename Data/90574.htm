<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 14pt; font-family: DV-TTSurekhEN;">मोलिब्डेनम</span></b><span   style="font-size: 14pt; font-family: DV-TTSurekhEN;"> 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Molybdenum</span><span   style="font-size: 14pt; font-family: DV-TTSurekhEN;">) 
    आवर्त सारणी के छठे संक्रमण समूह (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">transition group</span><span   style="font-size: 14pt; font-family: DV-TTSurekhEN;">) 
    का तत्व है। इसके सात स्थिर समस्थानिक पाए जाते हैं, जिनकी 
    द्रव्यमान संख्या ९२, ९४, ९५, ९६, ९७, ९८ और १०० है। इनके अतिरिक्त 
    द्रव्यमान संख्या ९३, ९९, १०१ और १०५ के अस्थिर समस्थानिक कृत्रिम 
    विधि से निर्मित हुए हैं। इसके अयस्क मोलिब्डेनाइट को बहुत 
    काल तक भूल से ग्रैफाइट समझा गया । सन् १७७८ में शीले ने 
    इस अयस्क से मोलिब्डिक अम्ल बनाया। सन् १७८२ में येल्म (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Hyelm</span><span   style="font-size: 14pt; font-family: DV-TTSurekhEN;">) 
    ने मोलिब्डेनम ऑक्साइड का कार्बन द्वारा अपचयन कर मोलिब्डेनम 
    घातु तैयार की।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">मोलिब्डेनम स्वतंत्र अवस्था में नहीं मिलता। मोलिब्डेनाइट 
    मोगं<sub  >२</sub> (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">MnS<sub padma_font_family_property="DV1-TTSurekh">2</sub></span><span   style="font-size: 14pt; font-family: DV-TTSurekhEN;">) 
    एवं बुल्फेनाइट सीमोऔ<sub  >४&#2353;्</sub> (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">PbMoO<sub padma_font_family_property="DV1-TTSurekh">4</sub></span><span   style="font-size: 14pt; font-family: DV-TTSurekhEN;">) 
    इसके मुख्य अयस्क हैं। संयुक्त राज्य अमरीका इसका मुख्य स्रोत 
    है। चिली, दक्षिणी अमरीका और नार्वे में भी इसके अयस्क प्राप्य 
    हैं।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">निर्माण </span></b><span   style="font-size: 14pt; font-family: DV-TTSurekhEN;">- 
    मोलिब्डेनाइट अयस्क को तेल प्लवन (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">oil floatation</span><span   style="font-size: 14pt; font-family: DV-TTSurekhEN;">) विधि द्वारा सांद्रित 
    करते हैं। अयस्क को वायु में भून (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">roast</span><span   style="font-size: 14pt; font-family: DV-TTSurekhEN;">) 
    कर अथवा सोडियम काबर्बोनेट के साथ संगलित कर, मोलिब्डेनम 
    ऑक्साइड मोऔ<sub  >३ </sub>(</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">MoO<sub padma_font_family_property="DV1-TTSurekh">3</sub></span><span   style="font-size: 14pt; font-family: DV-TTSurekhEN;">) 
    बनाते हैं। प्राप्त मोलिबडेनम ऑक्साइड का हाइड्रोजन अथवा 
    कार्बन द्वारा अपचयन कर चूर्ण धातु तैयार की जाती है। चूर्ण 
    को दबाकर दंड बनाए जाते हैं। दंडों को हाइड्रोजन के 
    वातावरण में रखकर, इनमें प्रत्यावर्ती धारा प्रवाहित करने 
    पर इनका ताप बढ़ता है, जिससे सघन घातवर्ध्य (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">malleable</span><span   style="font-size: 14pt; font-family: DV-TTSurekhEN;">) 
    गुणवाली धातु बन जाती है।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">गुणधर्म </span></b><span   style="font-size: 14pt; font-family: DV-TTSurekhEN;">- 
    चूर्ण मोलिब्डेनम मटमैले रंग का होता है, परंतु सघन धातु 
    चमकदार श्वेत रंग लिए रहती है। यद्यपि यह कठोर धातु हैं, 
    तथापि इसपर पालिश की जा सकती है।<span   style="">श् </span>इसका संकेत मो (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Mo</span><span   style="font-size: 14pt; font-family: DV-TTSurekhEN;">), 
    परमाणु संख्या ४२, परमाणु भार ९५.९४ गलानांक २,६००</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> सें०, क्वथनांक 
    ४,८००</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;">, घनत्व (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">density</span><span   style="font-size: 14pt; font-family: DV-TTSurekhEN;">) 
    १०.२ ग्राम प्रति घन सेंमी०, परमाणु व्यास २.८ एैग्सट्राम (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">A</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;">) विद्युत् प्रतिरोधकता 
    ५.१७ माइक्रोओह्म सेंमी० तथा आयनन भिव ७.१३ इवों है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">सामान्य ताप पर मोलिब्डेनम पर वायुमंडल का कोई 
    प्रभाव नहीं पड़ता। रक्तपात ताप (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">red 
    hot temperature</span><span   style="font-size: 14pt; font-family: DV-TTSurekhEN;">) पर इसका शीघ्र ऑकसीकरण होकर ऑक्साइड 
    बन जाता है। फ्लोरीन से साधारण ताप पर तथा क्लोरीन और 
    ब्रोमीन से उच्च ताप पर यह क्रिया करता है। यह तनु नाइट्रिक 
    अम्ल या अम्लराज में शीघ्र घुलता है, परंतु सांद्र हाइड्रोक्लोरिक, 
    हाइड्ररोफ्लोरिक अथा सल्फ्यूरिक अम्ल से शिथिल गति से क्रिया 
    होती है। संगलित क्षार और नाइटेट के मिश्रण में यह शीघ्र 
    घुल जाता है।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">यौगिक</span></b><span   style="font-size: 14pt; font-family: DV-TTSurekhEN;"> 
    - <b style=""><span   style="">श्</span></b>मोलिब्डेनम 
    के २, ३, ४, ५ और ६ संयोजकता के यौगिक ज्ञात हैं, परंतु ६ 
    संयोजकता के सबसे स्थिर यौगिक बनते हैं। मौलिब्डेनम ट्राइऑक्साइड 
    सबसे स्थिर ऑक्साइड है, जिसके द्वारा अनेक सरल एवं संकीर्ण 
    मोलिब्डिक अम्ल और मोलिब्डेट बनाए गए हैं। उदाहरणार्थ अमोनियम 
    मोलिब्डेट, (ना हा<sub  >४</sub>)<sub  >२</sub> मोऔ<sub  >४<span   style="">श् 
    </span></sub></span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">[(NH<sub padma_font_family_property="DV1-TTSurekh">4</sub>)<sub padma_font_family_property="DV1-TTSurekh">2</sub>MoO<sub padma_font_family_property="DV1-TTSurekh">4</sub>]</span><span   style="font-size: 14pt; font-family: DV-TTSurekhEN;"> 
    सरल तथा ३ (ना हा<sub  >४</sub>)<sub  >२</sub> औ.७मोऔ<sub  >३.</sub> 
    ४हा<sub  >२</sub>औ </span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">[3(NH<sub padma_font_family_property="DV1-TTSurekh">4</sub>)<sub padma_font_family_property="DV1-TTSurekh">2</sub>O.7MoO<sub padma_font_family_property="DV1-TTSurekh">3</sub>. 4H<sub padma_font_family_property="DV1-TTSurekh">2</sub>o] 
    </span><span   style="font-size: 14pt; font-family: DV-TTSurekhEN;">जटिल दोनां रूपों में मिलता है। मोलिब्डेनम के दो 
    अन्य ऑक्साइड मौ<sub  >२</sub>औ<sub  >५</sub> (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Mo<sub padma_font_family_property="DV1-TTSurekh">2</sub>O<sub padma_font_family_property="DV1-TTSurekh">2</sub></span><span   style="font-size: 14pt; font-family: DV-TTSurekhEN;">), 
    मो औ<sub  >२</sub> (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">MoO<sub padma_font_family_property="DV1-TTSurekh">2</sub></span><span   style="font-size: 14pt; font-family: DV-TTSurekhEN;">) ज्ञात है। मोलिब्डेनम 
    के दो सल्फाइड, मो गं<sub  >३</sub> (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">MoS<sub padma_font_family_property="DV1-TTSurekh">3</sub></span><span   style="font-size: 14pt; font-family: DV-TTSurekhEN;">) 
    और मोगं<sub  >२</sub> (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">MoS<sub padma_font_family_property="DV1-TTSurekh">2</sub></span><span   style="font-size: 14pt; font-family: DV-TTSurekhEN;">) ज्ञात हैं। डाइसल्फाइड 
    प्राकृतिक अवस्था में मैलिध्डेनाइट अयस्क से मिलत है। मोलिबडेनम 
    क्लोरीन के साथ चार यौगिक मो क्लो<sub  >२</sub> (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">MoCl<sub padma_font_family_property="DV1-TTSurekh">2</sub></span><span   style="font-size: 14pt; font-family: DV-TTSurekhEN;">) मो क्लो<sub  >३ </sub>(</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">MoCl<sub padma_font_family_property="DV1-TTSurekh">3</sub></span><span   style="font-size: 14pt; font-family: DV-TTSurekhEN;">), 
    मोक्लो<sub  >४</sub> (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">MoCl<sub padma_font_family_property="DV1-TTSurekh">4</sub></span><span   style="font-size: 14pt; font-family: DV-TTSurekhEN;">) और मोक्लो<sub  >५</sub> 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">MoCl<sub padma_font_family_property="DV1-TTSurekh">5</sub></span><span   style="font-size: 14pt; font-family: DV-TTSurekhEN;">) तथा फ्लोरीन के साथ मो फ्लो<sub  >६</sub> 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">MoF<sub padma_font_family_property="DV1-TTSurekh">6</sub></span><span   style="font-size: 14pt; font-family: DV-TTSurekhEN;">) बनाता है। इनके अतिरिक्त ऑक्सीहैलाइड 
    भी बनाए गए हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">भौलिब्डिक अम्ल, हा<sub  >२</sub> मोऔ<sub  >४</sub> (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">H<sub padma_font_family_property="DV1-TTSurekh">2</sub>MoO<sub padma_font_family_property="DV1-TTSurekh">4</sub></span><span   style="font-size: 14pt; font-family: DV-TTSurekhEN;">), 
    अथवा मोलिब्डेट के आम्लिक विलयन को किसी अपचायक पदार्थ 
    द्वारा अपचयित किया जाय, जैसे सल्फर डाइऑक्साइड, गं औ<sub  >२ 
    </sub>(</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">SO<sub padma_font_family_property="DV1-TTSurekh">2</sub></span><span   style="font-size: 14pt; font-family: DV-TTSurekhEN;">), हाइड्रोजन सल्फाइड, 
    हा<sub  >२</sub>गं (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">H<sub padma_font_family_property="DV1-TTSurekh">2</sub>S</span><span   style="font-size: 14pt; font-family: DV-TTSurekhEN;">), 
    ग्लूकोज, यशद, हाइड्रोजीन आदि, तो विलयन का रंग गहरा 
    नीला हो जाता है। इसको मोलिब्डेनम ब्ल्यू कहते हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">मोलिब्डेनक का यह परीक्षण सुग्राही माना जाता है। 
    ऐसा अनुमान है कि इसमें मोलिब्डेनम की अनेक संयोजकता 
    अवस्था के यौगिक रहते हैं।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">उपयोग </span></b><span   style="font-size: 14pt; font-family: DV-TTSurekhEN;"><span   style="">श्</span>- मोलिब्डेनम का मुख्य उपयोग इस्पात 
    उद्योग में है। तोप, ढाल, मोटी चादों आदि के इस्पात में मोलिब्डेंनम 
    मिला रहता है, क्योंकि इसकी न्यून मात्रा भी इस्पात को शक्ति 
    और कठोरता प्रदान करती है। कुछ अधिक मात्रा में मिलाने पर 
    इस्पात अपनी कठोरता को उच्च ताप पर भी स्थिर रखता है। 
    चुंबक इस्पात और अम्ल प्रतिरोधी मिस्रधातुओं में मोलिब्डेनम 
    का महत्वपूर्ण स्थान है। विशुद्ध मोलिब्डेनम बिजजली के बल्बों 
    के तंतु और रेडियों वाल्वों के आधार में उपयोगी है। टंग्स्टन 
    के साथ थोड़ी मात्रा में मिलाने पर बिजली के अच्छे तापदीप्त 
    तंतु (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">incandescent filaments</span><span   style="font-size: 14pt; font-family: DV-TTSurekhEN;">) 
    बनते हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">मोलिब्डेनम यौगिक, विशेष कर सीस मोलिब्डेट वर्णक 
    के रूप में, काम आता है। इसके अनेक लवण, जैसे अमोनियम 
    मोलिब्डेट, सोडियम मोलिब्डेट आदि, प्रयोगशाला के आवश्यक 
    अभिकर्मक रूप में प्रयुक्त होते है। चमड़े के रँगने, लौह और 
    इस्पात के एनैमल करने और कपड़ा रंगने में मोलिब्डेनम 
    के अनेक यौगिक काम आते हैं। </span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">[<font   >रमेशचंद्र 
    कपूर</font>]</span><span style="font-size: 14pt; font-family: DV-TTSurekhEN;"> 
    </span></p>
</div>
</body></html>