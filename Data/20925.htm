<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >कार निकोबार 
  </b> भारत के निकोबार 
  द्वीपसमूह का 
  सबसे उत्तर में स्थित 
  एक द्वीप है। क्षेत्रफल 
  ४९ वर्ग मी। धरातल 
  मूँगे से ढका 
  है। तट पर नारियल 
  की पंक्तियाँ हैं। 
  वर्ष भर तीव्र 
  वर्षा होती है 
  : सूखे समय में 
  गर्मी अधिक पड़ती 
  है। मलेरिया 
  अधिक होता है। 
  यहाँ के निवासी 
  व्यापारी प्रवृत्ति 
  के हैं। यहाँ पर 
  कुल निकोबार 
  द्वीप के आधे नारियल 
  उत्पन्न होते हैं, 
  इसलिए यह द्वीप 
  व्यापार की दृष्टि 
  से महत्वपूर्ण 
  है। यहाँ के निवासी 
  बाँस की वस्तुएँ 
  अच्छी बनाते हैं। 
  प्रत्येक ग्राम में 
  एक अल्दनम नामक 
  कक्ष होता है। 
  जिसें सभाभवन, 
  विदेशियों की 
  बस्ती, नारियल 
  के कारखाने 
  तथा शमशानभूमि 
  आदि रहती हैं। 
  शवयात्रा के समय 
  दो दल आपस में 
  इस विवाद को 
  लेकर मल्ल युद्ध 
  करते चलते हैं 
  कि शव को गाड़ा 
  जाए या नहीं। </font></p>
<font size="2"> 
<p align="RIGHT"><font style="text-align: left;"    size="4">(प्रे.चं.अ.)</font></p>
</font> 
</body></html>