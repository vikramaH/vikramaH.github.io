<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="4"><b  >कैलिको</b></font><font    size="4">
 मूलत: भारत के कालीकट नाम पर वहाँ से इंग्लैंड जानेवाले सूती वस्र को 
कैलिको कहते थे। अब साधारण बुनावट के सफेद सूती कपड़े को इंग्लैंड में 
कैलिको कहते हैं।</font></p>
<font  size="4"> 
<p  ><b  >कैलिको</b> में 
  अंतर्गत महीन 
  से महीन मलमल 
  से लेकर मोटे 
  से मोटे मारकीन 
  तक संमिलित 
  है। साधारणत: 
  कैलिको उन्हीं 
  कपड़ों को कहते 
  हैं जिनमें ताना 
  और बाना एक 
  मोटाई के रहते 
  हैं। उसकी बुनावट 
  में बाने को प्रत्येक 
  धागा (सूत्र) ताने 
  के धागों को 
  एकांतरत: ऊपर 
  चढ़कर और नीचे 
  से होकर पार 
  करता है। यदि 
  ताने के धागों 
  पर विचार किया 
  जाए तो पता चलेगा 
  कि ताने का प्रत्येक 
  धागा भी बाने 
  के धागों को 
  एकातंरत: ऊपर 
  चढ़कर और नीचे 
  से होकर पार 
  करता है। बदले 
  बाने को ताने 
  की अपेक्षा मोटा 
  रखने से पॉपलिन 
  नामक कपड़ा बनता 
  है। बाने की अपेक्षा 
  ताने को पर्याप्त 
  मोटा रखने 
  से रेप्प नामक 
  कपड़ा बनता है, 
  जो कुरसी की 
  गद्दी आदि बनाने 
  के काम आता है। 
  अमरीका में कैलिको 
  का अर्थ छींट माना 
  जाता है। वहाँ 
  स्रियों को परिहास 
  में कैलिको कहते 
  है, क्योंकि वे 
  बहुधा छींट पहनती 
  हैं। </p>
<p  >((स्व.) गोरखप्रसाद 
  )</p>
</font><font size="2"></font>
</body></html>