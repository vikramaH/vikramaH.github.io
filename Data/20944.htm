<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >कारोमंडल 
  </b> भारत का दक्षिणी-पूर्वी 
  तट। पहले यह नाम 
  एक राजनीतिक 
  विभाग का था, 
  जिसका विस्तार 
  कृष्णा नदी के 
  मुहाने से दक्षिण 
  में केलीमियर 
  अंतरीप तक समुद्रतटीय 
  मैदान में था। 
  यह तटीय मैदान 
  उत्तर से दक्षिण को 
  चौड़ा होता 
  जाता है। यह प्रदेश 
  कर्नाटक कहलाता 
  है। यहाँ की मिट्टी 
  उपजाऊ है। इसमें 
  कृष्णा तथा कावेरी 
  नदी के डेल्टा सम्मिलित 
  हैं। यहाँ पर वार्षिक 
  वर्षा ४०फ़फ़ होती 
  है, जिसका अधिकांश 
  अक्टूबर से दिसंबर 
  तक लौटती हुई 
  मानसून से होता 
  है। यहाँ की मुख्य 
  उपज चावल है। समुद्री 
  मछलियाँ बहुतायत 
  से पकड़ी जाती 
  हैं। पूलीकट, मद्रास, 
  पांडिचेरी, कड्डलोर, 
  नेलोर तथा 
  नेगापट्टम 
  इस तट के मुख्य बंदरगाह 
  हैं। 	(प्रे.चं.अ.)</font></p>
</body></html>