<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US" link="blue" vlink="purple">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">बोएक्लीन, आर्नल्ड </span></b><span   style="font-size: 14pt; font-family: DV-TTSurekhEN;">(१८२७-१९०१) 
    कुशल दृश्य चित्रकार। आर्नल्ड बोएक्लीन सन् १८२७ में बासली में 
    उत्पन्न हुए थे। ब्रूसेल्स में रहकर उन्होंने प्रसिद्ध डच कलाकारों 
    के चित्रों की अनुकृति की। इससे काफी धन प्राप्त हुआ और वे 
    पैरिस चले आए। १८४८ के आंदोलन काल में वह वहीं रहे और 
    उसका उनकी कला पर काफी प्रभाव पड़ा है। उनके प्रत्येक चित्र में 
    भय, निराशा और अंधेरा का कुहरा सा छाया रहता था। 'मृत्यु 
    का द्वीप' (आइलैंड ऑव द डेड) उनका बहुचर्चित चित्र है। अपने 
    जीवनकाल में उन्हें उतनी प्रशंसा न प्राप्त हो सकी जितना मृत्य 
    के पश्चात्। फ्लोरेंस के पास फियेसोल नामक स्थान पर सन् 
    १९०१ में वह परलोक सिधार गए।<span   style="">  
 
    </span>(रामचंद्र शुक्ल)</span></p>
</div>
</body></html>