<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font ><b  >उमर अल् मकसूस</b></font><font   >
 द्वितीय ख़लीफ़ा मुआविया के गुरु। मुआविया ने अपने पिता की मृत्यु के बाद 
इनसे परामर्श लिया, ''मैं खिलाफत लूँ या नहीं।''  इन्होंने कहा, 
''न्यायपूर्वक शासन कर सकें तो लें, अन्यथा न लें।'' छह सप्ताह तक राज्य 
चलाने के उपरांत मुआविया ने अपने को शासन करने में सर्वथा अयोग्य पाया और 
राज्यभार छोड़ दिया। इससे उमय्या वंश के लोग उमर अल् मकसूस से बेहद नाराज 
हो गए और अवसर मिलते ही ६४३ ई. में उन्होंने इन्हें जिंदा ही जमीन में गाड़ 
दिया।	(कै.चं.श.)</font></p>
<font size="2"></font></body></html>