<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">विषाक्त पादप </span></b><span   style="font-size: 14pt; font-family: DV-TTSurekhEN;">साधारणत: 
    विषाक्त पादप ऐसे पौधे होते हैं जिनका समस्त अथवा थोड़ा 
    अंश किसी भी दशा में खा लेने पर, किसी किसी में केवल स्पर्शमात्र 
    से भी, हानिकारक परिस्थिति पैदा हो जाती है। इसके फलस्वरूप 
    तत्काल मृत्यु हो सकती है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">विषाक्त 
    पौधों में निश्चित रूप से विषैले पदार्थ रहते हैं। विषैले 
    पदार्थ कई रासायनिक तत्वों के सम्मिश्रण से बने होते हैं। 
    ऐसे पदार्थ १. ऐमिन, २. प्युरिन, ३. ऐल्केलॉयड, ४. ग्लुकोसाइड 
    तथा ५. सैपोनिन हैं। कुछ प्रोटीन भी विषैले होते हैं। कार्बोलिक 
    अम्ल, ऑक्सैलिक अम्ल के कारण भी कुछ पौधे विषाक्त होते हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">छोटे 
    से लेकर बड़े बड़े वृक्ष तक विषाक्त होते हैं। कुछ एक कोशिका 
    वैक्टीरिया, कुछ शैवाल, जैसे माइक्रोसिस्टस (</span><span padma_font_family_property="Courier" style="font-size: 14pt; font-family: Courier;">Microcystus</span><span   style="font-size: 14pt; font-family: DV-TTSurekhEN;">) 
    और एनाबीना (</span><span padma_font_family_property="Courier" style="font-size: 14pt; font-family: Courier;">Anabaena</span><span   style="font-size: 14pt; font-family: DV-TTSurekhEN;">) भी विषाक्त होते हैं। 
    कुछ कवक, जैसे क्लेविसेप्स (</span><span padma_font_family_property="Courier" style="font-size: 14pt; font-family: Courier;">claviceps</span><span   style="font-size: 14pt; font-family: DV-TTSurekhEN;">), 
    मशरूम आदि भी, विषाक्त होते हैं। विषैले मशरूम कई प्रकार 
    के होते हैं। कुछ आँत को, कुछ रूधिर को, कुछ तंत्रिकातंत्र 
    को, कुछ मस्तिष्क को और कुछ नेत्रों को आक्रांत करते हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">विषाक्त 
    पादपों में एकोनिटम नैपेलस (</span><span padma_font_family_property="Courier" style="font-size: 14pt; font-family: Courier;">Aconitum napelus</span><span   style="font-size: 14pt; font-family: DV-TTSurekhEN;">), 
    (देखें बच्छनाभ), रैननकुलस स्क्लेरेटस (</span><span padma_font_family_property="Courier" style="font-size: 14pt; font-family: Courier;">Ranunculus 
    scleratus</span><span   style="font-size: 14pt; font-family: DV-TTSurekhEN;">), एनोना स्क्वैमोसा (</span><span padma_font_family_property="Courier" style="font-size: 14pt; font-family: Courier;">Anona 
    squamosa</span><span   style="font-size: 14pt; font-family: DV-TTSurekhEN;">), भड़भाड़ (</span><span padma_font_family_property="Courier" style="font-size: 14pt; font-family: Courier;">Argemone mexicana, </span><span   style="font-size: 14pt; font-family: DV-TTSurekhEN;">बिहार 
    में इसे 'घमोई' कहते हैं), सत्यानाशी, <b   style="">अफीम </b>(देखें, <b   style="">अफीम</b>), 
    (देखें, <b   style="">कुचिला</b>), तथा मदार 
    (</span><span padma_font_family_property="Courier" style="font-size: 14pt; font-family: Courier;">calotropis</span><span   style="font-size: 14pt; font-family: DV-TTSurekhEN;">) हैं। भड़भाँड़ के बीज काले सरसों 
    के ऐसे और आकार के होते हैं। इसके तेल के खाने से बेरी 
    बेरी से मिलता जुलता रोग होता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">सं. 
    ग्रं. </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> रामनाथ चोपड़ा 
    और एस. जी. घोष : विषाक्त पौधा (१९४९)।<span   style="">   </span>(रमा 
    शंकर द्विवेदी)</span></p>
</div>
</body></html>