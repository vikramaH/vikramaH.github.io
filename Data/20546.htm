<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >ओपावा</b> 
  चेकोस्लोवाकिया 
  के विस्तृत मैदान 
  के मध्य भाग में 
  ओडर नदी की 
  ओपावा नामक 
  सहायक नदी पर 
  स्थित नगर है। 
  इस शब्द का निर्माण 
  जर्मन शब्द ट्रौपाव 
  से हुआ है। १३वीं 
  शताब्दी में पुराना 
  नगर बसाया 
  गया था। यह नगर 
  उद्यानों से घिरा 
  हुआ है जिसके 
  बाहर की ओर 
  नया नगर बसा 
  है। इस नगर में 
  अनेक उद्योग धंधे 
  विकसित हैं, जैसे 
  मदिरा, चीनी 
  तथा औद्योगिक 
  यंत्र इत्यादि बनाना। 
  सन् १९६८ ई. में इसकी 
  जनसंख्या ४६,००० थी, 
  जिसमें अधिकांशत: 
  जर्मन थे। सन् 
  १९३८ ई. में म्यूनिख़ 
  समझौते के उपरात 
  यह जर्मनी को 
  मिल गया था परंतु 
  १९४५ ई. में यह नगर 
  चेकोस्लोवाकिया 
  को मिल गया।	(वि.चं.मि.)</font></p>
</body></html>