<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >एल्डन पहाड़ियाँ 
  </b>स्कॉटलैंड के रोक्सबर्ग 
  शायर में मैलरोज़ 
  से एक मील दक्षिण-पूर्व 
  स्थित तीन गावदुम 
  ज्वालामुखी पहाड़ियों 
  से बनी हैं। एक समय 
  ये एल्डयून या सिमियोन 
  की एल्डूनम के नाम 
  से प्रसिद्ध थीं। उत्तरी 
  शिखर १,३२७ फुट, मध्य 
  शिखर १,३८५ फुट तथा 
  दक्षिणी शिखर 
  १,२१६ फुट ऊँचा है। 
  एल्डन अँग्रेजी पौराणिक 
  गाथाओं में बहुत 
  प्रसिद्ध है। काई 
  द्वारा आच्छादित 
  एक चट्टान, जो 
  एल्डन-पत्थर-वृक्ष के 
  नाम से प्रसिद्ध 
  है, मैलरोज़ 
  से दो मील पश्चिम, 
  मार्ग के मोड़ 
  पर है। परंपरा 
  के अनुसार यह 
  उस स्थान का बोध 
  कराता है जहाँ 
  ऐरसेल्डून के टामस 
  की परियों की 
  रानी पहाड़ों 
  के मध्य अपने क्षेत्र 
  में ले गई थी।</font></p>
</body></html>