<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="5"><b  >चिनसुरा</b></font><font    size="4"> 
  भारत में पश्चिमी 
  बंगाल के हुगली 
  जिले का प्रशासनिक 
  केंद्र है। हुगली 
  नदी पर बसा 
  यह नगर कलकत्ता 
  से १७ मील उत्तर है। 
  हुगली तथा चिनसुरा 
  की समिलित जनसंख्या 
  ८३,१०४ (१९६१) है। यहाँ धान 
  कूटने की कई 
  मिलें हैं। यह व्यापारिक 
  तथा क्षेत्रीय शिक्षाकेंद्र 
  है। हुगली कालेज 
  प्रसिद्ध और अत्यंत 
  प्राचीन है। १६वीं 
  शताब्दी में इसपर 
  ओलंदेजों अर्थात् 
  हालैंड वासियों 
  ने अधिकार कर 
  लिया था। १६५६ ई. में 
  उन्होंने एक सुरक्षित 
  फैक्टरी बनवाई 
  थी। डच या ओलंदेज 
  चर्च, कब्रगाह तथा 
  कमिश्नर का निवास 
  अभी तक डच शासन 
  की स्मृति दिलाते 
  हैं। १८२५ में इग्लैंड को 
  सुमात्रा में कुछ 
  स्थानों को देने 
  के बदले में समझौते 
  द्वारा यह मिल 
  गया। इसके ठीक 
  दक्षिझा में चंदरनगर 
  की प्राचीन बस्तियाँ 
  हैं।	(कृष्ण मोहन 
  गुप्त)</font></p>
<b></b>
<p><font  size="5"><b></b></font></p>
</body></html>