<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b> 
<p><font  size="4"><b  >कृपाचार्य</b></font><font    size="4"> 
  महर्षि गौतम 
  शरद्वान् के पुत्र। 
  शरद्वान की तपस्या 
  भंग करने के 
  लिए इंद्र ने जानपदी 
  नामक एक देवकन्या 
  भेजी थी, जिसके 
  गर्भ से दो यमज 
  भाई-बहन हुए। पिता-माता 
  दोनों ने इन्हें 
  जंगल में छोड़ 
  दिया जहाँ महाराज 
  शांतनु ने इनको 
  देखा। इनपर कृपा 
  करके दोनों 
  को पाला पोसा 
  जिससे इनके नाम 
  कृप तथा कृपी 
  पड़ गए। इनकी बहन 
  कृपी का विवाह 
  द्रोणाचार्य से 
  हुआ और उनके 
  पुत्र अश्वत्थामा हुए। 
  अपने पिता के 
  ही सदृश कृपाचार्य 
  भी परम धनुर्धर 
  हुए। कुरुक्षेत्र के 
  युद्ध में ये कौरवों 
  के साथ थे और 
  उनके नष्ट हो जाने 
  पर पांडवों के 
  पास आ गए। बाद 
  में इन्होंने परीक्षित 
  को अस्त्रविद्या सिखाई। 
  भागवत के अनुसार 
  सावर्णि मनु के 
  समय कृपाचार्य 
  की गणना सप्तर्षियों 
  में होती थी। 
  (रामाज्ञा द्विवेदी 
  'समीर')</font></p>
<font size="2"></font></body></html>