<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body padma_font_family_property="serif" bgcolor="#ffffff">
<b></b> 
<p><font  size="5"><b  >प्रसाद</b></font><font    size="4"> 
  (जयशंकर प्रसाद) 
  जी का जन्म माघ 
  शुक्ल १०, संवत् १९४६ 
  वि. में सरायगोवर्धन, 
  काशी में हुआ। 
  इनके पितामह 
  बाबू शिवरतन 
  साहु दान देने 
  में प्रसिद्ध थे और 
  इनके पिता बाबू 
  देवीप्रसाद जी 
  कलाकारों का 
  आदर करने के 
  लिये विख्यात 
  थे। इनका काशी 
  में बड़ा संमान 
  था और काशी 
  की जनता काशीनरेश 
  के बाद 'हर हर 
  महादेव' से बाबू 
  देवीप्रसाद का 
  ही स्वागत करती 
  थी। किशोरावस्था 
  के पूर्व ही माता 
  और बड़े भाई 
  का देहावसान 
  हो जाने के कारण 
  १७ वर्ष की उम्र में 
  ही प्रसाद जी पर 
  आपदाओं का पहाड़ 
  टूट पड़ा। कच्ची 
  गृहस्थी, घर में 
  सहारे के रूप 
  में केवल विधवा 
  भाभी, कुटुबिंयों, 
  परिवार से 
  संबद्ध अन्य लोगों 
  का संपत्ति हड़पने 
  का षड्यंत्र, इन सबका 
  सामना उन्होंने 
  धीरता और 
  गंभीरता के 
  साथ किया। प्रसाद 
  जी की प्रारंभिक 
  शिक्षा काशी मे 
  क्वींस कालेज में 
  हुई, किंतु बाद 
  में घर पर इनकी 
  शिक्षा का व्यापक 
  प्रबंध किया गया, 
  जहाँ संस्कृत, 
  हिंदी, उर्दू, तथा 
  फारसी का अध्ययन 
  इन्होंने किया। 
  दीनबंधु ब्रह्मचारी 
  जैसे विद्वान् 
  इनके संस्कृत के 
  अध्यापक थे। इनके 
  गुरुओं में 'रसमय 
  सिद्ध' की भी चर्चा 
  की जाती है।</font></p>
<font  size="4"> 
<p  >घर के वातावरण 
  के कारण साहित्य 
  और कला के प्रति 
  उनमें प्रारंभ से 
  ही रुचि थी और 
  कहा जाता है 
  कि नौ वर्ष की 
  उम्र में ही उन्होंने 
  'कलाधर' के नाम 
  से व्रजभाषा में 
  एक सवैया लिखकर 
  'रसमय सिद्ध' को 
  दिखाया था। उन्होंने 
  वेद, इतिहास, पुराण 
  तथा साहित्य शास्त्र 
  का अत्यंत गंभीर 
  अध्ययन किया था। 
  वे बाग बगीचे 
  तथा भोजन बनाने 
  के शौकीन थे 
  और शतरंज 
  के खिलाड़ी भी 
  थे। वे नियमित 
  व्यायाम करनेवाले, 
  सात्विक खान पान 
  एवं गंभीर प्रकृति 
  के व्यक्ति थे। वे 
  नागरीप्रचारिणी 
  सभा के उपाध्यक्ष 
  भी थे। क्षय रोग 
  से प्रबोधिनी 
  एकादशी सं. १९९३ (१५ नवंबर, 
  १९३६ ई.) को उनका देहांत 
  काशी में हुआ। 
  उन्हें 'कामायनी' 
  पर मंगलाप्रसाद 
  पारितोषिक 
  प्राप्त हुआ था। उन्होंने 
  जीवन में कभी 
  साहित्य को अर्जन 
  का माध्यम नहीं 
  बनाया, अपितु 
  वे साधना समझकर 
  ही साहित्य की 
  रचना करते 
  रहे।</p>
<p  >प्रसाद जी के जीवनकाल 
  में ऐसे साहित्यकार 
  काशी में वर्तमान 
  थे जिन्होंने अपनी 
  कृतियों द्वारा 
  हिंदी साहित्य की 
  श्रीवृद्धि की। उनके 
  बीच रहकर भी 
  प्रसाद ने अनन्य गौरवशाली 
  साहित्य की सृष्टि 
  की। कविता, कहानी, 
  उपन्यास, नाटक ओर 
  निबंध, साहित्य 
  की प्राय: सभी विधाओं 
  में उन्होंने ऐतिहासिक 
  महत्व की रचनाएँ 
  कीं तथा खड़ी बोली 
  की श्रीसंपदा 
  को महान् और 
  मौलिक दान 
  से समृद्ध किया। 
  कालक्रम से प्रकाशित 
  उनकी कृतियाँ 
  ये हैं :</p>
<p  >उर्वशी (चंपू) ; सम्राट 
  चंद्रगुप्त मौर्य 
  (निबंध); शोकोच्छवास 
  (कविता); प्रेमराज्य 
  (क) ; सज्जन (एकांक), 
  कल्याणी परिणय 
  (एकाकीं); छाया (कहानीसंग्रह); 
  कानन कुसुम 
  (काव्य); कल्णालय 
  (गीतिकाव्य); प्रेमपथिक 
  (काव्य); प्रायश्चित 
  (एकांकी); महाराणा 
  का महत्व (काव्य); 
  राजश्री (नाटक) 
  चित्राधार (इसमे 
  उनकी २० वर्ष तक 
  की ही रचनाएँ 
  हैं)। झरना (काव्य); 
  विशाख (नाटक); 
  अजातशत्रु (नाटक) 
  कामना (नाटक), 
  आँसू (काव्य), जनमेजय 
  का नागयज्ञ (नाटक); 
  प्रतिध्वनि (कहानी 
  संग्रह); स्कंदगुप्त 
  (नाटक); एक घूँट 
  (एकांकी); अकाशदीप 
  (कहानी संग्रह); 
  ध्रुवस्वामिनी 
  (नाटक); तितली 
  (उपन्यास); लहर (काव्य 
  संग्रह); इंद्रजाल 
  (कहानीसंग्रह); 
  कामायनी (महाकाव्य); 
  इरावती (अधूरा 
  उपन्यास)। प्रसाद 
  संगीत (नाटकों 
  में आए हुए गीत)।</p>
<p  >काव्य <font padma_font_family_property="Symbol" face="Symbol">�</font> प्रसाद 
  ने काव्यरचना 
  व्रजभाषा में आरंभ 
  की और धीर 
  धीरे खड़ी बोली 
  को अपनाते हुए 
  इस भाँति अग्रसर 
  हुए कि खड़ी बोली 
  के मूर्धन्य कवियों 
  में उनकी गणना 
  की जाने लगी 
  और वे युगवर्तक 
  कवि के रूप में 
  प्रतिष्ठित हुए।</p>
<p  >उनकी काव्य रचनाएँ 
  दो वर्गो में विभक्त 
  है <font padma_font_family_property="Symbol" face="Symbol">�</font> काव्यपथ 
  अनुसंधान की 
  रचनाएँ और 
  रससिद्ध रचनाएँ। 
  आँसू, लहर तथा 
  कामायनी दूसरे 
  वर्ग की रचनाएँ 
  हैं। इस समस्त रचनाओं 
  की विशेषताओं 
  का आकलन करने 
  पर हिंदी काव्य 
  को प्रसाद जी 
  की निम्नांकित 
  देन मानी जा 
  सकती है।</p>
<p  >उन्होंने हिंदी काव्य 
  में छायावाद 
  की स्थापना की 
  जिसके द्वारा 
  खड़ी बोली के 
  काव्य में कमनीय 
  माधुर्य की रससिद्ध 
  धारा प्रवाहित 
  हुई और वह 
  काव्य की सिद्ध भाषा 
  बन गई। उनकी सर्वप्रथम 
  छायावादी रचना 
  'खोलो द्वार' 
  १९१४ ई. में इंदु में 
  प्रकाशित हुई। 
  वे छायावाद 
  के प्रतिष्ठापक 
  ही नहीं अपितु 
  छायावादी पद्धति 
  पर सरस संगीतमय 
  गीतों के लिखनेवाले 
  श्रेष्ठ कवि भी हैं। 
  उन्होंने हिंदी में 
  'करुणालय' द्वारा 
  गीत नाट्य का भी 
  आरंभ किया। उन्होंने 
  भिन्न तुकांत काव्य 
  लिखने के लिये 
  मौलिक छंदचयन 
  किया और अनेक 
  छंद का संभवत: 
  उन्होंने सबसे पहले 
  प्रयोग किया। 
  उन्होंने नाटकीय 
  ढंग पर काव्य-कथा-शैली 
  का मनोवैज्ञानिक 
  पथ पर विकास 
  किया। साथ ही 
  कहानी कला की 
  नई टेकनीक का 
  संयोग काव्यकथा 
  से कराया। प्रगीतों 
  की ओर विशेष 
  रूप से उन्होंने गद्य 
  साहित्य को संपुष्ट 
  किया और नीरस 
  इतिवृत्तात्मक काव्यपद्धति 
  को भावपद्धति 
  के सिंहासन पर 
  स्थापित किया।</p>
<p  >काव्यक्षेत्र में प्रसाद 
  की कीर्ति का मूलाधार 
  'कामायनी' है। 
  खड़ी बोली का 
  यह अद्वितीय महाकव्य 
  मनु और श्रद्धा 
  को आधार बनाकर 
  रचित मानवता 
  को विजयिनी 
  बनाने का संदेश 
  देता है। यह रूपक 
  कथाकाव्य भी है 
  जिसमें मन, श्रद्धा 
  और इड़ा (बुद्धि) 
  के योग से अखंड 
  आनंद की उपलब्धि 
  का रूपक प्रत्यभिज्ञा 
  दर्शन के आधार 
  पर संयोजित 
  किया गया है। 
  उनकी यह कृति 
  छायावाद ओर 
  खड़ी बोली की 
  काव्यगरिमा का 
  ज्वलंत उदाहरण 
  है। पं. सुमित्रानंदन 
  पंत इसे 'हिंदी 
  में ताजमहल के 
  समान' मानते 
  हैं। शिल्पविधि, 
  भाषासौष्ठव 
  एवं भावाभिव्यक्ति 
  की दृष्टि से इसकी 
  तुलना खड़ी बोली 
  के किसी भी काव्य 
  से नहीं की जा 
  सकती है।</p>
<p  >कहानी तथा उपन्यास 
  <font padma_font_family_property="Symbol" face="Symbol">�</font> कथा के 
  क्षेत्र में प्रसाद 
  जी आधुनिक ढंग 
  की कहानियों 
  के आरंभयिता 
  माने जाते हैं। 
  सन् १९१२ ई. में 'इंदु' 
  में उनकी पहली 
  कहानी 'ग्राम' प्रकाशित 
  हुई। प्राय: तभी 
  से गतिपूर्वक 
  आधुनिक काहनियों 
  की रचना हिंदी 
  मे आरंभ हुई। 
  प्रसाद जी ने कुल 
  ७२ कहानियाँ लिखी 
  हैं। उनकी अधिकतर 
  कहानियों में 
  भावना की प्रधानता 
  है किंतु उन्होंने 
  यथार्थ की दृष्टि 
  से भी कुछ श्रेष्ठ 
  कहानियाँ लिखी 
  हैं। उनकी वातावरणप्रधान 
  कहानियाँ अत्यंत 
  सफल हुई हैं। उन्होंने 
  ऐतिहासिक, प्रागैतिहासिक 
  एवं पौराणिक 
  कथानकों पर 
  मौलिक एवं कलात्मक 
  कहानियाँ लिखी 
  हैं। भावना-प्रधान 
  प्रेमकथाएँ, समस्यामूलक 
  कहानियाँ लिखी 
  हैं। भावना प्रधान 
  प्रेमकथाएँ, समस्यामूलक 
  कहानियाँ, रहस्यवादी, 
  प्रतीकात्मक और 
  आदर्शोन्मुख यथार्थवादी 
  उत्तम कहानियाँ, 
  भी उन्होंने लिखी 
  हैं। ये कहानियाँ 
  भावनाओं की 
  मिठास तथा कवित्व 
  से पूर्ण हैं।</p>
<p  >प्रसाद जी भारत 
  के उन्नत अतीत का 
  जीवित वातावरण 
  प्रस्तुत करने में 
  सिद्धहस्त थे। उनकी 
  कितनी ही कहानियाँ 
  ऐसी हैं जिनमें 
  आदि से अंत तक 
  भारतीय संस्कृति 
  एवं आदर्शो की 
  रक्षा का सफल 
  प्रयास किया गया 
  है। उनकी कुछ श्रेष्ठ 
  कहानियों के 
  नाम हैं <font padma_font_family_property="Symbol" face="Symbol">�</font> 
  आकाशदीप, गुंडा, 
  पुरस्कार, सालवती, 
  स्वर्ग के खंडहर 
  में आँधी, इंद्रजाल, 
  छोटा जादूगर, 
  बिसाती, मधुआ, 
  विरामचिह्न, समुद्रसंतरण; 
  अपनी कहानियों 
  में जिन अमर चरित्रों 
  की उन्होंने सृष्टि 
  की है, उनमें से 
  कुछ हैं चंपा, 
  मधुलिका, लैला, 
  इरावती, सालवती 
  और मधुआ का 
  शराबी, गुंडा 
  का नन्हकूसिंह 
  और घीसू जो 
  अपने अमिट प्रभाव 
  छोड़ जाते हैं।</p>
<p  >प्रसाद ने तीन 
  उपन्यास लिखे हैं। 
  'कंकाल', में नागरिक 
  सभ्याता का अंतर 
  यथार्थ उद्घाटित 
  किया गया है। 
  'तितली' में ग्रामीण 
  जीवन के सुधार 
  के संकेत हैं। प्रथम 
  यथार्थवादी 
  उन्यास हैं ; दूसरे 
  में आदर्शोन्मुख 
  यथार्थ है। इन 
  उपन्यासों के द्वारा 
  प्रसाद जी हिंदी 
  में यथार्थवादी 
  उपन्यास लेखन के 
  क्षेत्र मे अपनी गरिमा 
  स्थापित करते 
  हैं। इरावती ऐतिहासिक 
  पृष्ठभूमि पर 
  लिखा गया इनका 
  अधूरा उपन्यास 
  है जो रोमांस 
  के कारण ऐतिहासिक 
  रोमांस के 
  उपन्यासों में विशेष 
  आदर का पात्र 
  है। इन्होंने अपने 
  उपन्यासों में ग्राम, 
  नगर, प्रकृति और 
  जीवन का मार्मिक 
  चित्रण किया है 
  जो भावुकता 
  और कवित्व से 
  पूर्ण होते हुए 
  भी प्रौढ़ लोगों 
  की शैल्पिक जिज्ञासा 
  का समाधान करता 
  है।</p>
<p  >नाट्य <font padma_font_family_property="Symbol" face="Symbol">�</font> प्रसाद 
  ने आठ ऐतिहासिक, 
  तीन पौराणिक 
  और दो भावात्मक, 
  कुल १३ नाटकों 
  की सर्जना की। 
  'कामना' और 
  'एक घूँट' को छोड़कर 
  ये नाटक मूलत: 
  इतिहास पर आधृत 
  हैं। इनमें महाभारत 
  से लेकर हर्ष 
  के समय तक के 
  इतिहास से सामग्री 
  ली गई है। वे हिंदी 
  के सर्वश्रेष्ठ नाटककार 
  हैं। उनके नाटकों 
  में सांस्कृतिक 
  और राष्ट्रीय 
  चेतना इतिहास 
  की भित्ति पर संस्थित 
  है। इनके नाटकों 
  पर अभिनेय न होने 
  का आरोप है 
  जिसका कारण 
  यह बताया जाता 
  है कि इनमे काव्यतत्व 
  की प्रधानता, स्वगत 
  कथनों का विस्तार, 
  गायन का बीच 
  बीच में प्रयोग 
  तथा दृश्यों का 
  त्रुटिपूर्ण संयोजन 
  है। किंतु उनके अनेक 
  नाटक सफलतापूर्वक 
  अभिनीत हो चुके 
  हैं। उनके नाटकों 
  में प्राचीन</p>
<p  >प्रसाद जयशंकर 
  (पृष्ठ ४८९-४९१) पुश्किन, 
  अलेक्सांदर सेर्गेयेविच</p>
<p  >(पृष्ठ २८५-२८६)</p>
<p  >प्रमुख अन्वेषक</p>
<p  >वस्तुविन्यास और 
  रसवादी भारतीय 
  परंपरा तो 
  है ही, साथ ही 
  पारसी नाटक 
  कंपनियों, बँगला 
  तथा भारतेंदुयुगीन 
  नाटकों एवे शेक्सपियर 
  की नाटकीय शिल्पविधि 
  के योग से उन्होंने 
  नवीन मार्ग ग्रहण 
  किया है। उनके 
  नाटकों के आरंभ 
  और अंत में उनका 
  अपना मौलिक 
  शिल्प है जो अत्यंत 
  कलात्मक है। उनके 
  नायक और प्रतिनायक 
  दोनों चारित्रिक 
  दृष्टि के गठन से 
  अपनी विशेषता 
  से मंडित हैं। इनकी 
  नायिकाएँ भी 
  नारीसुलभ गुणों 
  से, प्रेम, त्याग, उत्सर्ग, 
  भावुक उदारता 
  से पूर्ण हैं। उन्होंने 
  अपने नाटकों 
  में जहाँ राजा, 
  आचार्य, सैनिक, 
  वीर, और कूटनीतिज्ञ 
  का चित्रण किया 
  है वहीं ओजस्वी, 
  महिमाशाली 
  स्त्रियों और विलासिनी, 
  वासनामयी तथा 
  उग्र नायिकाओं 
  का भी चित्रण किया 
  है। चरित्रचित्रण 
  उनके अत्यंत सफल 
  हैं। चरित्रचित्रण 
  की दृष्टि से उन्होंने 
  नाटकों में राजश्री 
  एवं चाणक्य को 
  अमर कर दिया 
  है। नाटकों में 
  इतिहास के आधार 
  पर वर्तमान 
  समस्याओं के समाधान 
  का मार्ग प्रस्तुत 
  करते हुए वे मिलते 
  हैं। किंतु गंभीर 
  चिंतन के साथ 
  स्वच्छंद काव्यात्मक 
  दृष्टि उनके समाधान 
  के मूल में है। 
  कथोपकथन स्वाभाविक 
  है किंतु उनकी 
  भाषा संस्कृतगर्भित 
  है। नाटकों में 
  दार्शनिक गंभीतरता 
  का बाहुल्य है 
  पर वह गद्यात्मक 
  न होकर सरस 
  है। उन्होंने कुछ 
  नाटकों में स्वगत 
  का भी प्रयोग 
  किया है किंतु 
  ऐसे नाटक केवल 
  चार हैं। भारतीय 
  नाट्य परंपरा 
  में विश्वास करने 
  के कारण उन्होंने 
  नाट्यरूपक 'कामना' 
  के रूप में प्रस्तुत 
  किया। ये नाटक 
  प्रभाव की एकता 
  लाने में पूर्ण 
  सफल हैं। अपनी कुछ 
  त्रुटियों के बावजूद 
  प्रसाद जी नाटककार 
  के रूप में हिंदी 
  मे अप्रतिम हैं।</p>
<p  >निबंध <font padma_font_family_property="Symbol" face="Symbol">�</font> 
  प्रसाद ने प्रारंभ 
  में समय समय पर 
  'इंदु' में विविध 
  विषयों पर सामान्य 
  निबंध लिखे। बाद 
  में उन्होंने शोधपरक 
  ऐतिहासिक निबंध, 
  यथा<font padma_font_family_property="Symbol" face="Symbol">�</font> सम्राट् 
  चंद्रगुप्त मौर्य, 
  प्राचीन आर्यवर्त 
  और उसका प्रथम 
  सम्राट् आदि<font padma_font_family_property="Symbol" face="Symbol">�</font> 
  भी लिखे हैं। ये 
  उनकी साहित्यिक 
  मान्यताओं की 
  विश्लेषणात्मक 
  वैज्ञानिक भूमिका 
  प्रस्तुत करते हैं। 
  विचारों की 
  गहराई, भावों 
  की प्रबलता तथा 
  चिंतन और मनन 
  की गंभीरता 
  के ये जाज्वल्य प्रमाण 
  हैं।</p>
</font><font size="2"> 
<p><font    size="4">कुल मिलाकर 
  ऐसी विविध प्रतिभा 
  का साहित्यकार 
  हिंदी में कम ही 
  मिलेगा जिसने 
  साहित्य के सभी 
  अंगों को अपनी 
  कृतियों से समृद्ध 
  किया हो। आधुनिक 
  हिंदी साहित्य के 
  इतिहास में इनके 
  कृतित्व का गौरव 
  अक्षुण्ण है।</font></p>
</font> (<font    size="4">सुधाकर 
पांडेय</font>) 
</body></html>