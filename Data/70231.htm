<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >पालावान 
  </b>(<font padma_font_family_property="Times New Roman, Times, serif" face="Times New Roman, Times, serif">Palawan</font>) स्थिति 
  : </font><font padma_font_family_property="Symbol" face="Symbol" size="4">10� 0� </font><font    size="4">उ.अ. 
  तथा<font padma_font_family_property="Symbol" face="Symbol"> 119� 0� </font>पू.दे.। 
  यह फिलिपीन 
  द्वीप समूह में 
  दक्षिण-पश्चिम में 
  स्थित मुख्य द्वीप 
  है। इसका क्षेत्रफल 
  लगभग ४,५५० वर्ग मील 
  है। इसकी लंबाई 
  उत्तर-पूर्व से दक्षिण-पश्चिम 
  की ओर २९७ मील 
  तथा चौड़ाई पूर्व 
  से पश्चिम ३० मील 
  है। द्वीप के बीच 
  में उत्तर से दक्षिण 
  जंगलों से भरी 
  एक पर्वतीय श्रेणी 
  है, जिसकी ढाल 
  दोनों ओर 
  सागर की ओर 
  है। श्रेणी की ऊँचाई 
  लगभग ५,००० फुट है। 
  इसकी सबसे ऊँची 
  चोटी माउंट 
  मांटालिंगाजन 
  (६,८३९ फुट) है। श्रेणी 
  के पूर्व एवं पश्चिम 
  में तंग तटीय 
  मैदान हैं, जो 
  बड़े ही उपजाऊ हैं। 
  इस द्वीप में लोग 
  छोटे-छोटे 
  गाँव बनाकर 
  रहते हैं। यहाँ 
  उत्तरी और मध्य 
  स्थानों में बीसायनस 
  नामक जाति के 
  लोग, एवं दक्षिण 
  में तगबानुआस 
  नामक जाति के 
  लोग पाए जाते 
  हैं। यहाँ की राजधानी 
  प्वेर्टो प्रिंसेसा 
  <font padma_font_family_property="Times New Roman, Times, serif" face="Times New Roman, Times, serif">(Puerto Princesa)</font> नामक 
  स्थान इसी द्वीप 
  के मध्य में पूर्वी 
  किनारे पर 
  बसा है। यह क्षेत्र 
  आर्थिक दृष्टि से 
  पिछड़ा हुआ है। 
  लकड़ी यहाँ की 
  मुख्य अर्थोपार्जन 
  की वस्तु है। तटीय 
  मैदानों में 
  मक्का, कपास, नारियल 
  तथा धान की भी 
  कृषि की जाती 
  है।(शांतिलाल 
  कायस्थ)</font></p>
</body></html>