<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 14pt; line-height: 150%; font-family: DV-TTSurekhEN;">सूक्ष्ममापी </span></b><span padma_font_family_property="Courier" style="font-size: 14pt; line-height: 150%; font-family: Courier;">(Micrometer)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">वह 
    व्यक्ति है जिसका उपयोग सूक्ष्मकोण एवं विस्तार मापने के लिए 
    इंजीनियरों, खगोलज्ञों एवं यांत्रिक विज्ञानियों द्वारा किया 
    जाता है। यांत्रिकी में सूक्ष्ममापी कैलिपर या गेज </span><span padma_font_family_property="Courier" style="font-size: 14pt; line-height: 150%; font-family: Courier;">(gauge)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">के 
    रूप में रहता है और इससे एक इंच के १०-४ तक की यथार्थ 
    माप ज्ञात कर सकते हैं। प्राय: यह युक्ति सूक्ष्म कोणीय दूरियों 
    को मापने के लिए दूरदर्शी में तथा सूक्ष्म विस्तार मापने के 
    लिए सूक्ष्मदर्शी में लगी रहती है। यार्कशायर के विलियम गैसकायन 
    </span><span padma_font_family_property="Courier" style="font-size: 14pt; line-height: 150%; font-family: Courier;">(William Gascoigne)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">ने १६३९ ई. में सूक्ष्मदर्शी का आविष्कार किया। गैसकायन 
    ने फोकस तल में दो संकेतक </span><span padma_font_family_property="Courier" style="font-size: 14pt; line-height: 150%; font-family: Courier;">(pointer)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">इस 
    तरह रखे की उनके किनारे एक-दूसरे के समांतर रहें। एक पेंच 
    की सहायता से संकेतक पेंच के समांतर विपरीत दिशाओं में 
    गति कर सकते थे। पेंच के एक सिरे पर सूचक </span><span padma_font_family_property="Courier" style="font-size: 14pt; line-height: 150%; font-family: Courier;">(index)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">लगा 
    था, जो १४ भाग में बँटे डायस के परिक्रमण के अंश का पाठ्यांक 
    ले सकता था। औजूत </span><span padma_font_family_property="Courier" style="font-size: 14pt; line-height: 150%; font-family: Courier;">(Auzout)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">और पीकार </span><span padma_font_family_property="Courier" style="font-size: 14pt; line-height: 150%; font-family: Courier;">(Picard)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">द्वारा 
    १६०० ई. में सूक्ष्ममापी में सुधार किए गए। इन लोगों ने संकेतक 
    के स्थान पर रजत तार या रेशम का धागा प्रयुक्त किया। इनमें 
    से एक स्थिर और दूसरा पेंच की सहायता से गतिशील रहता 
    था। अधिक शुद्ध माप प्राप्त करने के लिए १७७५ ई. में फोंटाना 
    </span><span padma_font_family_property="Courier" style="font-size: 14pt; line-height: 150%; font-family: Courier;">(Fontana)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">ने उपर्युक्त तार या धाके के 
    स्थान पर मकड़ी का जाल </span><span padma_font_family_property="Courier" style="font-size: 14pt; line-height: 150%; font-family: Courier;">(Spider web)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">प्रयुक्त करने का सुझाव दिया। 
    सन् १८०० में ट्रुटन </span><span padma_font_family_property="Courier" style="font-size: 14pt; line-height: 150%; font-family: Courier;">(Troughton)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">ने उपर्युक्त सुझाव को व्यवहृत 
    किया।</span></p>
  <p class="MsoNormal"><span   style="font-size: 14pt; line-height: 150%; font-family: DV-TTSurekhEN;">प्रारंभिक सूक्ष्ममापी दूरियों के मापन में व्यवहृत होते 
    थे। स्थितिकोण </span><span padma_font_family_property="Courier" style="font-size: 14pt; line-height: 150%; font-family: Courier;">(position angle)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">और दूरियों को मापने के 
    लिए सूक्ष्मदर्शी का घूर्णन इस प्रकार हो कि तारों की चंक्रमण 
    दिशा किसी स्थिति कोण में हो, इसके लिए विलियम हर्शेल </span><span padma_font_family_property="Courier" style="font-size: 14pt; line-height: 150%; font-family: Courier;">(William Herschel)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">ने सर्वप्रथम १७७९ ई. में एक युक्ति का आविष्कार किया। 
    उद्दिगंशक आरोपण </span><span padma_font_family_property="Courier" style="font-size: 14pt; line-height: 150%; font-family: Courier;">(altazimuth mounting)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">के कारण सूक्ष्ममापी का उपयोग 
    सरल हो गया जब से विषुवतीय प्रकार का आरोपण </span><span padma_font_family_property="Courier" style="font-size: 14pt; line-height: 150%; font-family: Courier;">(equatorial type of mounting)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">सामान्य हो गया है, तब से सूक्ष्मदर्शी का उपयोग सुविधापूर्ण 
    हो गया है।</span></p>
  <p class="MsoNormal"><b style=""><span   style="font-size: 14pt; line-height: 150%; font-family: DV-TTSurekhEN;">फाइलर सूक्ष्ममापी</span></b><b style=""><span style="font-size: 14pt; line-height: 150%; font-family: Symbol;"> </span></b><span padma_font_family_property="Symbol" style="font-size: 14pt; line-height: 150%; font-family: Symbol;">-</span><span   style="font-size: 14pt; line-height: 150%; font-family: DV-TTSurekhEN;">युग्म तारों </span><span padma_font_family_property="Courier" style="font-size: 14pt; line-height: 150%; font-family: Courier;">(double stars)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">के मापन में प्रयुक्त होने वाले 
    आधुनिक फाइलर सूक्ष्ममापी </span><span padma_font_family_property="Courier" style="font-size: 14pt; line-height: 150%; font-family: Courier;">(Filar micrometer)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">में दो 
    पेंच रहते हैं और दो संकेतकों के स्थान पर समांतर तार 
    या मकड़ी का जाला रहता है। एक पेंच, सूक्ष्ममापी के संपूर्ण 
    बक्स को जिसमें दोनों तार रहते हैं, चलाता है, जबकि सम्मुख 
    पेंच एक तार को दूसरे के सापेक्ष चलाता है। तारों </span><span padma_font_family_property="Courier" style="font-size: 14pt; line-height: 150%; font-family: Courier;">(wires)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">के 
    संपात का पाठ्यांक प्राप्त किया जाता है। जब सूक्ष्ममापी के 
    संपूर्ण बक्स को चलाकर स्थिर तार को एक तारे पर लगाते 
    हैं, तब दूसरा तारा सर्पी तार से द्विभाजित होता है। दूसरे 
    पेंच से संलग्न सूक्ष्ममापी का पाठ्यांक दूरी जानने के लिए 
    पर्याप्त होता है। आजकल अधिकांश मापन फोटोग्राफी से होता 
    है और अब फाइलर सूक्ष्ममापी का उपयोग स्थितिकोणों तथा 
    अंतरालों के मापने में ही हो रहा है।</span></p>
  <p class="MsoNormal"><b style=""><span   style="font-size: 14pt; line-height: 150%; font-family: DV-TTSurekhEN;">चल तार सूक्ष्ममापी</span></b><span style="font-size: 14pt; line-height: 150%; font-family: Symbol;"> </span><span padma_font_family_property="Courier" style="font-size: 14pt; line-height: 150%; font-family: Courier;">(travelling wire micrometer)</span><span padma_font_family_property="Symbol" style="font-size: 14pt; line-height: 150%; font-family: Symbol;"> -</span><span   style="font-size: 14pt; line-height: 150%; font-family: DV-TTSurekhEN;">यह तथा याम्योत्तर व्</span><span padma_font_family_property="Courier" style="font-size: 14pt; line-height: 150%; font-family: Courier;">��k� (transit circle)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">की युक्ति परिमाण समीकरण </span><span padma_font_family_property="Courier" style="font-size: 14pt; line-height: 150%; font-family: Courier;">(magnitude equation)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">तथा अन्य क्रमबद्ध अशुद्धियों को दूर करने में अत्यंत<span   style="">श् 
    </span>सफल सिद्ध हुई है। सामान्यत: मूल प्रेक्षण में अब इस 
    युक्ति का उपयोग हो रहा है। इस युक्ति को प्रयुक्त करने 
    में प्रेक्षक गतिमान तारे के बिंब को सूक्ष्म तार या जाले से संतत 
    द्विभाजित करने के लिए पेंच को सतत घुमाया करता है। पेंच 
    के घूमने से तार और नेत्रिक </span><span padma_font_family_property="Courier" style="font-size: 14pt; line-height: 150%; font-family: Courier;">(eyepiece)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">घूमते 
    हैं, अत: दृष्टि क्षेत्र </span><span padma_font_family_property="Courier" style="font-size: 14pt; line-height: 150%; font-family: Courier;">(field of view)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">के केंद्र में द्विभाजित तारा प्रकट 
    रूप में अचल रहता है। जब गतिमान फ्रेम </span><span padma_font_family_property="Courier" style="font-size: 14pt; line-height: 150%; font-family: Courier;">(frame)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">निश्चित 
    स्थिति में पहुँचता है, तब वैद्युत संपर्क होते हैं और जब 
    तार और इस प्रकार तारा स्थितियों की श्रेणी में पहुँचता है 
    तब का समय समयलेखी </span><span padma_font_family_property="Courier" style="font-size: 14pt; line-height: 150%; font-family: Courier;">(Chronograph)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">पर स्वयं अंकित हो जाता है।</span></p>
  <p class="MsoNormal"><span   style="font-size: 14pt; line-height: 150%; font-family: DV-TTSurekhEN;">वैज्ञानिक उपकरणों की अशांकित मापनी का यथार्थ पाठ्यांक 
    प्राप्त करने के लिए एक ही आधारभूत सिद्धांत पर बने अनेक प्रकार 
    के सूक्ष्ममापी आजकल व्यवहृत हो रहे हैं।<span   style="">श् </span>(अजितनारायण मेहरोत्रा)</span></p>
</div>
</body></html>