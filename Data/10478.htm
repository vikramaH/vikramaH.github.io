<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="4"><b  >अमरेली</b></font><font   > 
  महाराष्ट्र में बड़ौदा 
  से १३९ मील तथा अहमदाबाद 
  से १३२ मील दक्षिण 
  पश्चिम में थेबी 
  नामक एक छोटी 
  नदी पर स्थित 
  इसी नाम के जिले 
  का प्रमुख नगर 
  है (स्थिति २०</font><font padma_font_family_property="Symbol" face="Symbol">° 
  </font><font   >३६</font><font padma_font_family_property="Symbol" face="Symbol">¢</font><font   > 
  उ.अ. एवं ७१</font><font padma_font_family_property="Symbol" face="Symbol">° </font><font   >१५</font><font padma_font_family_property="Symbol" face="Symbol">¢</font><font   > 
  पू. दे.)। यह ऐतिहासिक 
  महत्व का स्थान हे 
  जो प्राचीन काल 
  में अमरवल्ली कहलाता 
  था। इसके चतुर्दिक् 
  निर्मित प्राचीर 
  अब विनष्टपाय है। 
  भावनगर-पोरबंदर-रेलवे 
  के चितल स्टेशन 
  से दस मील दूर 
  होने के कारण 
  यातायात की 
  असुविधा है, परंतु 
  अब पक्की सड़कों द्वारा 
  चारों ओर से 
  संबंध स्थापित 
  हो गया है। यहाँ 
  पहले हाथकरघे 
  से बने वस्त्रों 
  का व्यवसाय  प्रमुख 
  था, परंतु कारखानों 
  की प्रतिद्वंद्विता 
  के कारण दिन-प्रति-दिन 
  घट रहा है। रँगाई 
  एवं चाँदी का 
  काम भी यहाँ 
  होता है। यह 
  नगर काठियावाड़ 
  की कपास तथा 
  बिनौले की बड़ी 
  मंडियों में से 
  एक है। यहाँ बिनौले 
  निकालने के कारखाने 
  हैं। यह जिले का 
  प्रमुख प्रशासनिक 
  एवं शैक्षणिक केंद्र 
  है।	(का.ना.सिं.)</font></p>
<b></b>
<p><font  size="4"><b></b></font></p>
</body></html>