<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="5"><b  >चियावारी 
  </b></font><font    size="4">यह उत्तरी 
  इटली के जेनेवा 
  प्रांत में रेयालो 
  की खाड़ी पर बंदरगाह 
  है जिसकी जनसंख्या 
  लगभग १४,०४२ है। यहाँ 
  की भूमि बहुत 
  उपजाऊ है और 
  यहाँ अनेक प्रकार 
  के रसदार फल 
  एवं तरकारियाँ 
  उगती हैं। यह इस 
  प्रांत का औद्योगिक 
  क्षेत्र भी है। यहाँ 
  पर लिलेन, रेशम 
  तथा बेल बनाने 
  के कारखाने 
  हैं। यहाँ पर शराब 
  एवं जैतून का 
  तेल भी मशीनों 
  के द्वारा निकाला 
  जाता है। इनके 
  अतिरिक्त पनीर, 
  मोम तथा फर्नीचर 
  बनाने के भी 
  कारखाने हैं। 
  फलों को सुखाकर 
  डिब्बे में बंद करके 
  बाहर भेजा जाता 
  है तथा पानी 
  के जहाज बनते 
  हैं। यहाँ स्लेट 
  तथा मूँगे का 
  काम भी होता 
  है। जलविद्युत् 
  प्लांट भी यहाँ 
  पर है। यहाँ का 
  रोमनिवासियों 
  द्वारा निर्मित 
  सैन सैल्वाडर 
  गिरजाघर १२४४.५२ 
  में पोप इन्नोसेंट 
  चतुर्थ के समय 
  में बना था। १८१० ई. 
  में नैपोलियन 
  द्वारा बनवाया 
  गया लकड़ी का पुल 
  भी दर्शनीय है।</font></p>
<p><font    size="4">	(निर्मला 
  कौशिक.)</font></p>
<b></b>
<p><font  size="5"><b></b></font></p>
</body></html>