<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >ऐल्यूमिनियम 
  </b>श्वेत रंग की 
  एक धातु है। लैटिन 
  भाषा के शब्द ऐल्यूमेन 
  और अंग्रेजी के 
  शब्द ऐलम का अर्थ 
  फिटकरी है। इस 
  फिटकरी में से 
  जो धातु पृथक 
  की जा सकी, उसका 
  नाम ऐल्यूमिनियम 
  पड़ा। फिटकिरी 
  से तो हमारा 
  परिचय बहुत 
  पुराना है। कांक्षी, 
  तुवरी और 
  सौराष्ट्रज इसके 
  पुराने नाम 
  है। फिटकरी वस्तुत: 
  पोटैसियम सलफ़ेट 
  और ऐल्यूमिनियम 
  सलफ़ेट इन दोनों 
  का द्विगुण यौगिक 
  है। सन् १७५४ में मारग्राफ़ 
  (</font><font padma_font_family_property="serif" size="4">Marggraf</font><font    size="4">)ने 
  यह प्रदर्शित किया 
  कि जिस मिट्टी 
  को ऐल्यूमिना 
  कहा जाता है, 
  वह चूने से भिन्न 
  है। सर हफ्रीं डेवी 
  ने सन् १८०७ ही में 
  ऐल्यूमिया मिट्टी 
  से धातु पृथक 
  करने का प्रयत्न 
  किया, परंतु 
  सफलता न मिली। 
  सन् १८२५ में अर्स्टेड (</font><font padma_font_family_property="serif" size="4">Oersted</font><font    size="4">) 
  ने ऐल्युमिनियम 
  क्लोराइड को 
  पोटैसियम संरस 
  के साथ गरम किया 
  और फिर आसवन 
  करके पारे को 
  उड़ा दिया। ऐसा करने 
  पर जो चूर्ण 
  सा बच रहा उसमें 
  धात्वाभा थी। यही 
  धातु ऐल्युमिनियम 
  कहलाई। सन् १८४५ 
  में फ्ऱेडरिक वोहलर 
  (</font><font padma_font_family_property="serif" size="4">Frederik Wohler</font><font    size="4">) 
  ने इस धातु के 
  तैयार करने 
  में पोटैसियम 
  धातु का प्रयोग 
  अपचायक के रूप 
  में किया। उसे इस 
  धातु के कुछ छोटे-छोटे 
  कण मिले, जिनकी 
  परीक्षा करके 
  उसने बताया कि 
  यह नई धातु बहुत 
  हल्की है (आपेक्षिक 
  घनत्व २.५-२.७) और इसके 
  तार खींचे जा 
  सकते हैं। तदनंतर 
  सोडियम और 
  सोडियम ऐल्यूमिनियम 
  क्लोराइड का प्रयोग 
  करके सन् १८५४ में 
  डेविल (</font><font padma_font_family_property="serif" size="4">Deville</font><font    size="4">) 
  ने इस धातु की 
  अच्छी मात्रा तैयार 
  की। उस समय नई 
  धातु होने के 
  कारण ऐल्यूमिनियम 
  की गिनती बहुमूल्य 
  धातुओं में की 
  जाती थी और 
  इसका उपयोग आभरणों 
  और अलंकारों 
  में होता था। 
  सन् १८८६ में ओहायो 
  (अमरीका) नगर 
  में चार्ल्स मार्टिन 
  हॉल ने गले हुए 
  क्रायोलाइट में 
  ऐल्यूमिना घोला 
  और उसमें से विद्युद्विश्लेषण 
  विधि द्वारा ऐल्यूमिनियम 
  धातु पृथक की। 
  यूरोप में भी 
  लगभग इसी वर्ष 
  हेरो (</font><font padma_font_family_property="serif" size="4">Heroult</font><font    size="4">) 
  ने स्वतंत्र रूप से 
  इसी प्रकार यह 
  धातु तैयार 
  की। यही हॉल-हेरो-विधि 
  आजकल इस धातु 
  के उत्पादन में व्यवहृत 
  हो रही है। हलकी 
  और सस्ती होने 
  के कारण ऐल्यूमिनियम 
  और उससे बनी 
  मिश्र धातुओं का 
  प्रचलन तब से बराबर 
  बढ़ता चला जा 
  रहा है।</font></p>
<p><font    size="4"><img src="20504_files/20504-1.jpg" align="left" width="300" height="243">ऐल्यूमिनियम 
  धातु तैयार 
  करने के लिए दो 
  खनिजों का विशेष 
  उपयोग होता 
  है। एक तो बौक्सॉइट 
  (</font><font padma_font_family_property="serif" size="4">Al<sub padma_font_family_property="serif">2</sub> O<sub padma_font_family_property="serif">3</sub>. 2H<sub padma_font_family_property="serif">2</sub>O)</font><font    size="4"> 
  और दूसरा 
  क्रायोलाइट (</font><font padma_font_family_property="serif" size="4">3NaF. 
  Al F<sub padma_font_family_property="serif">3</sub>)</font><font    size="4">। बौक्साइट 
  के विस्तृत निक्षेप 
  हमारे देश में 
  राँची, पलामू, 
  जबलपुर, बालाघाट, 
  सेलम, बेलगाम, 
  कोल्हापुर, थाना 
  आदि जिलों में 
  पाए गए हैं। इस देश 
  में इस खनिज की 
  अनुमित मात्रा 
  २.८ करोड़ टन है। 
  सन् १९५७ में ९६,०७१ टन (मूल्य 
  ९,०९,००० रुपए) बौक्साइट 
  का व्यापार इस 
  देश में किया 
  गया। सन् १९३८ में 
  समस्त संसार 
  में २,५७,००० मेट्रिक टन 
  ऐल्यूमिनियम 
  धातु तैयार 
  की गई। इस समय 
  भारत में प्रति 
  वर्ष लगभग १,८१,५०० टन 
  ऐल्यूमिनियम 
  का उत्पादन होता 
  है। विद्युद्विश्लेषण 
  विधि से व्यापारिक 
  मात्रा में धातु 
  तैयार करने 
  का सबसे पहला 
  कारखाना पिट्सबर्ग 
  कंपनी ने अमरीका 
  में सन् १८८८ में न्यू 
  केन्सिंग्टन में खोला 
  था। नियाग्र प्रपातों 
  के निकट यही 
  कंपनी अब 'ऐल्यूमिनियम 
  कंपनी ऑव अमेरिका' 
  नाम से बहुत 
  बड़ा व्यवसाय कर 
  रही है। </font></p>
<p><font    size="4">ऐल्यूमिनियम 
  धातु तैयार 
  करने के निर्मित्त 
  पहला प्रयत्न यह 
  किया जाता है 
  कि बौक्साइट से 
  शुद्ध ऐल्यूमिना 
  मिले। बौक्साइट 
  के शोधन की 
  एक विधि बायर 
  (</font><font padma_font_family_property="serif" size="4">Baeyer</font><font    size="4">) के 
  नाम पर प्रचलित 
  है। इसमें बौक्साइट 
  को गरम कास्टिक 
  सोडा के विलयन 
  के साथ आभिकृत 
  करके सोडियम 
  ऐल्यूमिनेट बना 
  लेते हैं। इस ऐल्यूमिनेट 
  के विलयन को 
  छान लेते हैं और 
  इसमें से फिर 
  ऐल्यूमिना का 
  अवक्षेपण कर लिया 
  जाता है। (अवक्षेपण 
  के निर्मित विलयन 
  में ऐल्यूमिना 
  ट्राइहाइड्रेट के 
  बीजों का वपन 
  कर दिया जाता 
  है, जिससे सब 
  ऐल्यूमिना अवक्षेपित 
  हो जाता है)।</font></p>
<font size="2"> 
<p><font    size="4">ऐल्यूमिना 
  से ऐल्यूमिनियम 
  धातु हॉल-हेरो-विधि 
  द्वारा तैयार 
  की जाती है। विद्युद्विश्लेषण 
  के लिए जिस सेल 
  का प्रयोग किया 
  जाता है वह इस्पात 
  का बना एक बड़ा 
  बकस होता है, 
  जिसके भीतर 
  कार्बन का अस्तर 
  लगा रहता है। 
  कार्बन का यह 
  अस्तर कोक, पिच 
  और तारकोल 
  के मिश्रण को तपाकर 
  तैयार किया 
  जाता है। इसी प्रकार 
  कार्बन के धनाग्र 
  भी तैयार किए 
  जाते हैं। ये बहुधा 
  १२-२० इंच लंबे आयताकार 
  होते हैं। ये धनाग्र 
  एक संवाहक दंड 
  (बस बार) से लटकते 
  रहते हैं और 
  इच्छानुसार ऊपर 
  नीचे किए जा सकते 
  हैं। विद्युत् सेल 
  के भीतर गला 
  हुआ क्रायोलाइट 
  लेते हैं और 
  विद्युद्धारा इस 
  प्रकार नियंत्रित 
  करते रहते हैं 
  कि उसके प्रवाह 
  की गरमी से ही 
  क्रायोलाइट बराबर 
  गलित अवस्था में 
  बना रहे। विद्युद्विश्लेषण 
  होने पर जो 
  ऐल्यूमिनियम 
  धातु बनती है 
  वह क्रायोलाइट 
  से भारी होती 
  है, अत: सेल में नीचे 
  बैठ जाती है। 
  यह धातु ही ऋणाग्र 
  का काम करती 
  है। गली हुई धातु 
  समय-समय पर 
  सेल में से बाहर 
  बहा ली जाती 
  है। सेल में बीच-बीच 
  में आवश्यकतानुसार 
  और ऐल्यूमिना 
  मिलाते जाते 
  हैं। क्रायोलाइट 
  के गलनांक को 
  कम करने के लिए 
  इसमें बहुधा थोड़ा 
  सा कैल्सियम फ़्लोराइड 
  भी मिला देते 
  हैं। यह उल्लेखनीय 
  है कि ऐल्यूमिनियम 
  धातु के कारखाने 
  की सफलता सस्ती 
  बिजली के ऊपर 
  निर्भर है। २०,००० से 
  ५०,००० ऐंपीयर तक की 
  धारा का उपयोग 
  व्यापारिक विधियों 
  में किया जाता 
  रहा है।</font></p>
</font>
<p><font  size="2"><b><font   size="4">धातु 
  के गुण</font></b></font><font size="4"><b padma_font_family_property="serif">&#8211;</b></font><font    size="4">व्यवहार 
  में काम आनेवाली 
  धातु में ९९</font><font padma_font_family_property="serif" size="4">%</font><font    size="4"> 
  ९९.३</font><font padma_font_family_property="serif" size="4">%</font><font    size="4"> ऐल्यूमिनियम 
  होता है। शुद्ध 
  धातु का रंग 
  श्वेत होता है, 
  पर बाजार में 
  बिकनेवाले ऐल्यूमिनियम 
  में कुछ लोह और 
  सिलिकन मिला 
  होने के कारण 
  हलकी सी नीली 
  आभा होती है। 
  धातु के कुछ भौतिक 
  गुण निम्नलिखित 
  सारणी में दिए 
  जाते हैं :</font></p>
<font size="2"> 
<p><font    size="4">परमाणुभार	२६.९७</font></p>
</font>
<p><font    size="4">आपेक्षिक 
  उष्मा (२०</font><font padma_font_family_property="serif" size="4">� </font><font    size="4">सें. 
  पर)	०.२१४</font></p>
<font size="2"> 
<p><font    size="4">आपेक्षिक 
  उष्मा चालकता</font></p>
<p><font    size="4">(कलरी 
  प्रति सें.मी. घन, 
  प्रति</font></p>
<p><font    size="4">डिगरी 
  सें., प्रति सैकंड, 
  १८<font padma_font_family_property="Symbol" face="Symbol">� </font>सें. पर)	०.५०४</font></p>
<p><font    size="4">गलनांक 
  (९९.९७<font padma_font_family_property="Symbol" face="Symbol">%</font> शुद्धता)	६५९.८<font padma_font_family_property="Symbol" face="Symbol">�</font></font></p>
<p><font    size="4">क्वथनांक	१८००<font padma_font_family_property="Symbol" face="Symbol">�</font></font></p>
<p><font    size="4">गलन की 
  गुप्त उष्मा	९५.३<font padma_font_family_property="Symbol" face="Symbol">�</font></font></p>
<p><font    size="4">आपेक्षिक 
  घनत्व	२.७०३</font></p>
<p><font    size="4">गलनांक 
  पर द्रव का घनत्व	२.३८२</font></p>
<p><font    size="4">विद्युत् 
  प्रतिरोध, २०<font padma_font_family_property="Symbol" face="Symbol">� 
  </font>सें. पर</font></p>
<p><font    size="4">(माइक्रोम 
  प्रति सें.मी.घन)	२.८४५</font></p>
<p><font    size="4">विद्युत् 
  रासायनिक तुल्यंक	०.००००९३१६ 
  ग्राम प्रति कूलंब</font></p>
</font>
<p><font    size="4">चुंबकीय 
  प्रवृत्ति, १८<font padma_font_family_property="Symbol" face="Symbol">� </font>सें.पर	०.६</font><font padma_font_family_property="serif" size="4">5</font><font    size="4">ुं१०<sup  >-६</sup></font></p>
<font size="2">
<p><font    size="4">परावर्तनता 
  (श्वेत प्रकाश के 
  लिए)	८५<font padma_font_family_property="Symbol" face="Symbol">%</font></font></p>
<p><font    size="4">ठोस होने 
  पर संकोच 	६.६<font padma_font_family_property="Symbol" face="Symbol">%</font></font></p>
</font> 
<p><font    size="4">विद्युदग्र 
  विभव (विलयन 
  में २५<font padma_font_family_property="Symbol" face="Symbol">� </font>पर)	</font><font padma_font_family_property="serif" size="4">+</font><font    size="4">१.६९ 
  वोल्ट</font></p> 
<p><font    size="4">ऐल्यूमिनियम 
  पर साधारण 
  ताप पर ऑक्सिजन 
  का कुछ भी प्रभाव 
  नहीं पड़ता, परंतु 
  यदि धातु के चूर्ण 
  को ४००<font padma_font_family_property="Symbol" face="Symbol">� </font>ताप 
  पर ऑक्सिजन 
  के संपर्क में 
  लाया जाए, तो 
  पर्याप्त उपचयन 
  होता है। अति 
  शुद्ध धातु पर 
  पानी का भी प्रभाव 
  नहीं पड़ता, पर 
  ताँबा, पीतल 
  अथवा अन्य धातुओं 
  की समुपस्थिति 
  में पानी का प्रभाव 
  भी पर्याप्त होता 
  है। कार्बन अथवा 
  कार्बन के ऑक्साइड 
  ऊँचे ताप पर 
  धातु को कार्बाइड 
  (</font><font padma_font_family_property="serif" size="4">Al<sub padma_font_family_property="serif">4</sub> C<sub padma_font_family_property="serif">3</sub></font><font    size="4">) 
  में परिणत कर 
  देते हैं। पारा 
  और नमी की 
  विद्यमानता में 
  धातु हाइड्राक्साइड 
  बन जाती है। यदि 
  ऐल्यूमिनियम 
  चूर्ण और सोडियम 
  पराक्साइड के मिश्रण 
  पर पानी की 
  कुछ ही बूँदें 
  पड़ें, तो जोर 
  का विस्फोट होगा। 
  ऐल्यूमिनियम 
  चूर्ण और पोटैसियम 
  परमैंगनेट का 
  मिश्रण जलते समय 
  प्रचंड दीप्ति देता 
  है। धातु का चूर्ण 
  गरम करने पर 
  हैलोजन और 
  नाइट्रोजन के 
  साथ भी जलने 
  लगता है और 
  ऐल्यूमिनियम 
  हैलाइड और नाइट्राइड 
  बनते हैं। शुष्क 
  ईथर में बने 
  ब्रोमीन और 
  आयोडीन के विलयन 
  के साथ भी यह 
  धातु उग्रता से 
  अभिक्रिया करके 
  ब्रोमाइड और 
  आयोडाइड बनाती 
  है। गंधक, सेलीनियम 
  और टेल्यूरियम 
  गरम किए जाने 
  पर ही इस धातु 
  के साथ संयुक्त 
  होते हैं। हाइड्रोक्लोरिक 
  अम्ल गरम होने 
  पर धातु के साथ 
  अभिक्रिया करके 
  क्लोराइड बनाता 
  है। यह क्रिया धातु 
  की शुद्धता और 
  अम्ल की सांद्रता 
  पर निर्भर है। 
  तनु सल्फ़्यूरिक 
  अम्ल का धातु पर 
  धीरे-धीरे ही 
  प्रभाव पड़ता है, 
  पर अम्ल की सांद्रता 
  बढ़ाने पर यह 
  प्रभाव पहले तो 
  बढ़ता है, पर 
  फिर कम होने 
  लगता है। ९८ऽ सल्फ़्यूरिक 
  अम्ल का धातु पर 
  बहुत ही कम प्रभाव 
  पड़ता है। नाइट्रिक 
  अम्ल का प्रभाव इस 
  धातु पर इतना 
  कम होता है 
  कि सांद्र नाइट्रिक 
  अम्ल ऐल्यूमिनियम 
  के बने पात्रों 
  में बंद करके 
  दूर-दूर तक 
  भेजा जा सकता 
  है। अमोनिया 
  का विलयन कम 
  ताप पर तो धातु 
  पर प्रभाव नहीं 
  डालता, परंतु 
  गरम करने पर 
  अभिक्रिया तीव्रता 
  से होती है। कास्टिक 
  सोडा, कास्टिक 
  पोटाश और 
  बेराइटा का 
  ऐल्यूमिनियम 
  धातु पर प्रभाव 
  तीव्रता से होता 
  है, परंतु कैल्सियम 
  हाइड्राक्साइड का 
  अधिक नहीं होता।</font></p>
<font size="2"> 
<p><font    size="4">ऐल्यूमिनियम 
  ऑक्सिजन के प्रति 
  अधिक क्रियाशील 
  है। इस गुण के कारण 
  अनेक आक्साइडों के 
  अपचयन में इस धातु 
  का प्रयोग किया 
  जाता है। गोल्डश्मिट 
  की थर्माइट या 
  तापन विधि में 
  ऐल्यूमिनियम 
  चूर्ण का प्रयोग 
  करके लौह, मैंगनीज़, 
  क्रोमियम, मालिबडीनम, 
  टंग्सटन आदि धातुएँ 
  अपने आक्साइडों में 
  से पृथक की जाती 
  हैं।</font></p>
</font>
<p><font  size="2"><b><font   size="4">ऐल्यूमिनियम 
  को संक्षारण 
  से बचाना</font></b></font><font size="2"><b><font padma_font_family_property="serif" size="4">&#8211;</font></b></font><font  size="2"><font   size="4">बेंगफ 
  (</font></font><font padma_font_family_property="serif" size="4">Bengough</font><font    size="4">) 
  और सटन ने १९२६ 
  ई. में एक विधि निकाली 
  जिसके द्वारा 
  ऐल्यूमिनियम 
  धातु पर उसके 
  आक्साइड का एक पटल 
  इस दृढ़ता से बन 
  जाता है कि उसके 
  नीचे की धातु 
  संक्षारण से बची 
  रहे। यह कार्य 
  विद्युद्धारा की 
  सहायता से किया 
  जाता है। ऐल्यूमिनियम 
  पात्र को धनाग्र 
  बनाकर ३ प्रतिशत 
  क्रोमिक अम्ल के 
  विलयन में (जो 
  यथासंभव सल्फ़्यूरिक 
  अम्ल से मुक्त हो) 
  रखते हैं। वोल्टता 
  धीरे-धीरे ४० 
  वोल्ट तक १५ मिनट 
  के भीतर बढ़ा 
  दी जाती है। ३५ मिनट 
  तक इसी वोल्टता 
  पर क्रिया होने 
  देते हैं, फिर 
  वोल्टता ५ मिनट 
  के भीतर ५० वोल्ट 
  कर देते हैं, और 
  ५ मिनट तक इसे 
  स्थिर रखते हैं। 
  ऐसा करने पर 
  पात्र पर आक्साइड 
  का एक सूक्ष्म पटल 
  जम जाता है। पात्र 
  पर रंग या वार्निश 
  भी चढ़ाई जा सकती 
  है और यथेष्ट 
  अनेक रंग भी दिए 
  जा सकते हैं। इस 
  विधि को एनोडाइज़िंग 
  या धनाग्रीकरण 
  कहते हैं और 
  इस विधि द्वारा 
  बनाए गए सुंदर 
  रंगों से अलंकृत 
  ऐल्यूमिनियम 
  पात्र बाजार में 
  बहुत बिकने को 
  आते हैं।</font></p>
<p><font  size="2"><b><font   size="4">ऐल्यूमिनियम 
  मिश्रधातुएँ</font></b></font><font size="4"><b padma_font_family_property="serif">&#8211;</b></font><font    size="4">ऐल्यूमिनियम 
  लगभग सभी धातुओं 
  के साथ संयुक्त 
  होकर मिश्र धातुएँ 
  बनाता है, जिनमें 
  से तॉबा, लोहा, 
  जस्ता, मैंगनीज़, 
  मैगनीशियम, 
  निकेल, क्रोमियम, 
  सीसा, बिसमथ 
  और वैनेडियम 
  मुख्य हैं। ये मिश्रधातुएँ 
  दो प्रकार के 
  काम की हैं</font><font padma_font_family_property="serif" size="4">&#8211;</font><font    size="4">पिटवाँ 
  और ढलवाँ। पिटवाँ 
  मिश्रधातुओं से 
  प्लेट, छड़ें आदि तैयार 
  की जाती हैं। इनकी 
  भी दो जातियाँ 
  हैं, एक तो वे जो 
  बिना गरम किए 
  ही पीटकर यथेच्छ 
  अवस्था में लाई 
  जा सकती हैं, दूसरी 
  वे जिन्हें गरम 
  करना पड़ता है। 
  पिटवाँ और 
  ढलवाँ मिश्रधातुओं 
  के दो नमूने 
  यहाँ दिए जाते 
  हैं</font><font padma_font_family_property="serif" size="4">&#8211;</font><font    size="4">ढलवाँ 
  : ताँबा ८<font padma_font_family_property="Symbol" face="Symbol">%</font>, लोहा 
  १<font padma_font_family_property="Symbol" face="Symbol">%</font>, सिलिकन 
  १.२<font padma_font_family_property="Symbol" face="Symbol">%</font>, ऐल्यूमिनियम 
  ८९.८<font padma_font_family_property="Symbol" face="Symbol">%</font> ; पिटवाँ 
  : ताँबा ०.९<font padma_font_family_property="Symbol" face="Symbol">%</font>, 
  सिलिकन १२.५<font padma_font_family_property="Symbol" face="Symbol">%</font>, 
  मैगनीशियम 
  १.० <font padma_font_family_property="Symbol" face="Symbol">%</font>, निकेल ०.९<font padma_font_family_property="Symbol" face="Symbol">%</font>, 
  ऐल्यूमिनियम 
  ८४.७<font padma_font_family_property="Symbol" face="Symbol">%</font>।</font></p> 
<p><font  size="4"><b  >ऐल्यूमिनियम 
  के यौगिक</b></font><font size="4"><b padma_font_family_property="serif">&#8211;</b></font><font    size="4">ऐल्यूमिनियम 
  ऑक्साइड (</font><font padma_font_family_property="serif" size="4">Al<sub padma_font_family_property="serif">2</sub> 
  O<sub padma_font_family_property="serif">3</sub></font><font    size="4">) प्रकृति 
  में भी पाया जाता 
  है तथा फिटकरी 
  और अमोनिया 
  क्षार की अभिक्रिया 
  से तैयार भी 
  किया जा सकता 
  है। इसमें जल की 
  मात्रा संयुक्त 
  रहती है। जलरहित 
  ऐल्यूमिनियम 
  क्लोराइड (</font><font padma_font_family_property="serif" size="4">AlCl<sub padma_font_family_property="serif">3</sub></font><font    size="4">) 
  का उपयोग कार्बनिक 
  रसायन की फ्ऱीडेन-क्राफ़्ट 
  अभिक्रिया में अनेक 
  संश्लेषणों में 
  किया जाता है। 
  ऐल्यूमिनियम 
  सलफ़ेट के साथ 
  अनेक फिटकरियाँ 
  बनती हैं। धातु 
  को नाइट्रोजन 
  या अमोनिया 
  के साथ ८००<font padma_font_family_property="Symbol" face="Symbol">� </font>ताप 
  पर गरम करके 
  ऐल्यूमिनियम 
  नाइट्राइड, (</font><font padma_font_family_property="serif" size="4">AlN</font><font    size="4">), 
  तैयार किया 
  जा सकता है। सरपेक 
  (</font><font padma_font_family_property="serif" size="4">Serpek</font><font    size="4">)विधि 
  में ऐल्यूमिना 
  और कार्बन को 
  नाइट्रोजन के 
  प्रवाह में गरम 
  करके यह नाइट्राइड 
  तैयार करते 
  थे। इस प्रकार वायु 
  के नाइट्रोजन 
  का स्थिरीकरण 
  संभव था। बौक्साइट 
  और कार्बन को 
  बिजली की भट्टियों 
  में गलाकर ऐल्यूमिनियम 
  कार्बाइड </font><font padma_font_family_property="serif" size="4">(Al<sub padma_font_family_property="serif">4</sub> 
  C<sub padma_font_family_property="serif">3</sub>)</font><font    size="4"> तैयार 
  करते हैं, जो 
  संक्षारण से बचाने 
  में बहुत काम 
  आता है और ऊँचा 
  ताप सहन कर 
  सकता है।</font></p>
<p><font  size="2"><b><font   size="4">सं.ग्रं.</font></b></font><font size="4"><b padma_font_family_property="serif">&#8211;</b></font><font    size="4">जे. 
  डब्ल्यू. मेलोर : 
  कॉम्प्रिहेन्सिव 
  ट्रीटिज़ ऑन 
  इनॉर्गेनिक ऐंड 
  थ्योरेटिकल 
  केमिस्ट्री, खंड 
  ५ (१९२४); ए.जे. फ़ील्ड (अनुवादक); 
  द टेकनॉलोजी 
  ऑव ऐल्यूमिनियम 
  ऐंड इट्स लाइट ऐलॉयज़ 
  (१९३६)।		(स.प्र.)</font></p>
<p><font  size="2"><b><font   size="4">ऐल्यूमिनियम 
  की खनिजी</font></b></font><font size="4"><b padma_font_family_property="serif">&#8211;</b></font><font    size="4">क्लार्क 
  तथा वाशिंगटन 
  के अनुमान के अनुसार 
  पृथ्वी की सरंचना 
  में ऐल्यूमिनियम 
  का अंश पृथ्वी के 
  भार का ८.१३<font padma_font_family_property="Symbol" face="Symbol">%</font> 
  है। इस प्रकार ऐल्यूमिनियम 
  हमें पर्याप्त मात्रा 
  में उपलब्ध है तथा 
  उसका भांडार 
  प्राय: असमाप्य है।</font></p>
<font size="2"> 
<p><font    size="4">ऐल्यूमिनियम 
  उद्योग भारत में 
  ६ मार्च, १९४३ ई. को 
  प्रारंभ हुआ जब 
  प्रथम बार वाणिज्य 
  स्तर पर धातु 
  का उत्पादन इंडियन 
  ऐल्यूमिनियम 
  कंपनी के अलूपूरम 
  की भट्टिया 
  से हुआ।</font></p>
<p><font    size="4">ऐल्यूमिनियम 
  उद्योग की आधारभूत 
  आवश्यकताएँ निम्नलिखित 
  हैं :</font></p>
</font>
<p><font  size="2"><b><font   size="4">बौक्साइट</font></b></font><font size="4"><b padma_font_family_property="serif">�&#8211;</b></font><font    size="4">आजकल 
  ऐल्यूमिनियम 
  का सर्वाधिक 
  सामान्य अयस्क बौक्साइट 
  है। बौक्साइट वाणिज्य 
  स्तर पर मुख्यत: 
  इस कारण प्रयुक्त 
  होता है कि इसमें 
  ऐल्यूमिनियम 
  के जलयुक्त (हाइड्रेटेड) 
  आक्साइड होते हैं, 
  जिससे अल्प व्यय एवं 
  सुगमता से ऐल्यूमिना 
  प्राप्त किया जा 
  सकता है। बौक्साइट 
  में तीन जलयुक्त 
  आक्साइड पहचाने 
  गए हैं :</font></p>
<font size="2"> 
<ol>
  <li><font    size="4">बोकमाइट 
    : ऐल्फ़ा मोनोहाइड्रेट, 
    जिसमें ऐल्यूमिना 
    ८५.०१<font padma_font_family_property="Symbol" face="Symbol">%</font> हैं</font></li>
  <li value="2"><font    size="4">डायसपोर 
    : बीटा मोनोहाइड्रेट, 
    जिसमें ऐल्यूमिना 
    ८५.०१<font padma_font_family_property="Symbol" face="Symbol">% </font>हैं</font></li>
  <li><font    size="4">गिबसाइट 
    : ऐल्फ़ा ट्राइहाइड्रेट, 
    जिसमें ऐल्यूमिना 
    ६५.४१<font padma_font_family_property="Symbol" face="Symbol">%</font> हैं </font></li>
</ol>
<p><font    size="4">बौक्साइट 
  एक यथार्थशिला 
  है जा उपरिष्ठ विघटन 
  (सुपरफ़िशल डिकंपोज़िशन) 
  की विधि द्वारा 
  उत्पन्न हुई है। फलत: 
  ऐल्यूमिनियम 
  के अतिरिक्त इसमें 
  लौह तथा टाइटेनियम 
  के आक्साइड भी रहते 
  हैं, जो जलयुक्त 
  मिश्रण के अवशिष्ट 
  संचयन (ऐक्युमुलेशन) 
  का रूप धारण करते 
  हैं। इसमें सिलिका 
  तथा प्रांगारिक 
  पदार्थो की भी 
  कुछ मात्रा रहती 
  है।</font></p>
<p><font    size="4">भारत 
  के सभी बौक्साइट 
  निक्षेप लैटराइट 
  प्रकार के हैं और 
  उनमें से अधिकांश 
  बेसाल्ट लावा 
  के ऋतुक्षरण द्वारा 
  उत्पन्न हुए हैं। प्राथमिक 
  बौक्साइट साधारणत: 
  ऊँचे मैदानों 
  (प्लेटो) अथवा छोटे 
  सपाट शृंगशैलों 
  के टोप के रूप 
  में प्राप्त होता 
  है।</font></p>
<p><font    size="4">अत्याधुनिक 
  अनुमानों के अनुसार 
  सारे विश्व में 
  बौक्साइट का भांडार 
  दो अरब टन आँका 
  गया है। किंतु 
  इस अनुमान को 
  यदि वास्तविकता 
  से कम कहा जाए 
  तो भी अतिशयोक्ति 
  न होगी, क्योंकि 
  यह भांडार इतना 
  प्रचुर है कि भविष्य 
  में किसी भी आवश्यकता 
  की पूर्ति कर 
  सकने में समर्थ 
  होगा।</font></p>
<p><font    size="4">भारतीय 
  भूतात्विक समीक्षा 
  द्वारा किए गए आँकड़ों 
  के अनुसार भारत 
  में बौक्साइट का 
  भांडार २०-२५ करोड़ 
  टन का है, जिसमें 
  सभी श्रेष्ठताओं 
  का बौक्साइट संमिलित 
  है। यह अनुमान 
  भी अब अविश्वसनीय 
  प्रतीत होने लगा 
  है, क्योंकि संभवत: 
  वास्तविक भांडार 
  इस मात्रा से कहीं 
  अधिक है। कुछ नवीन 
  आँकड़े यह प्रदर्शित 
  करते हैं कि भारत 
  में उच्च श्रेणी के 
  बॉक्साइड की मात्रा 
  लगभग २.८ करोड़ 
  टन है। इलेक्ट्रो 
  केमिकल सोसाइटी 
  की भारतीय शाखा 
  की अक्टूबर, १९५५ ई. 
  की पत्रिका में 
  देश में अच्छे वर्ग 
  के बौक्साइट की 
  अनुमित मात्रा 
  ३.५५ करोड़ टन के 
  लगभग बताई 
  गई है। १९५७ ई. में 
  फ्रांसीसी प्रतिनिधिमंडल 
  ने, जिसमें फ्रांस 
  की एक सुप्रसिद्ध 
  कंपनी के श्री 
  जे. सेबोट भी 
  थे, निम्नांकित 
  मात्राओं को उपलभ्य 
  बताया है :</font></p>
<p><font    size="4">क्रं.	क्षेत्र	भांडार	आलोचना</font></p>
<p><font    size="4">संख्या</font></p>
<p><font    size="4">१. कटनी 
  क्षेत्र (म.प्र.)	१० लाख 
  टन	महत्वपूर्ण 
  नहीं</font></p>
<p><font    size="4">२. सौराष्ट्र 
  (बंबई)	''	''</font></p>
<p><font    size="4">३. शिवारोय 
  पहाड़ियाँ 	३०-४० लाख 
  टन	लगभग दस 
  वर्षो तक </font></p>
<p><font    size="4">			एक लघु 
  ऐल्युमिनियम कारखाने 
  के लिए पर्याप्त</font></p>
<p><font    size="4">४. कोल्हापुर 
  क्षेत्र (महाराष्ट्र)	५०० 
  लाख टन	उत्तम</font></p>
<p><font    size="4">५. बिलासुपर 
  क्षेत्र (अमर-कई करोड़ 
  टन विशाल कारखाने 
  के कंटक) म.प्र. तथा 
  मैन-अपेक्षाकृत 
  विस्तृत लिए अत्यंत 
  उपयोगी पट निक्षेप 
  (अमरकंटक क्षेत्र 
  में, पर्याप्त से 
  १५० किलोमीटर 
  की लाभप्रद बौक्साइट 
  दूरी पर)म.प्र.</font></p>
</font>
<p><font  size="2"><b><font   size="4">भारत 
  में बौक्साइट का 
  वितरण</font></b></font><font size="4"><b padma_font_family_property="serif">&#8211;</b></font><font    size="4">बौक्साइट 
  बिहार, उड़ीसा, 
  महाराष्ट्र तमिलनाडु, 
  जम्मू तथा कश्मीर 
  और मध्य प्रदेश 
  आदि प्रांतों में 
  प्रचुर मात्रा में 
  विद्यमान है। बौक्साइट 
  निक्षेपों का विशेष 
  विवरण इस प्रकार 
  है :</font></p>
<p><font  size="4"><b  >बिहार 
  राज्य</b></font><font size="4"><b padma_font_family_property="serif">&#8211;</b></font><font    size="4">बौक्साइट 
  निक्षेप राँची 
  तथा पलामू जिलों 
  में विद्यमान हैं। 
  इन निक्षेपों पर 
  खनन कार्य भी 
  कुछ दिनों से 
  हो रहा है।</font></p>
<font size="2">
<p><font    size="4">ऐल्यूमिनियम 
  कॉर्पोरेशन 
  ऑव इंडिया तथा 
  इंडियन ऐल्यूमिनियम 
  कं. प्रति वर्ष लाखों 
  टन बौक्साइट 
  का खनन इस क्षेत्र 
  से करती हैं।</font></p>
</font> 
<p><font  size="4"><b  >उड़ीसा राज्य</b></font><font size="4"><b padma_font_family_property="serif">&#8211;</b></font><font    size="4">कालाहाँडी 
  तथा संबलपुर 
  जिलों में बौक्साइट 
  पाया जाता है। 
  ऐल्यूमिनियम 
  के लिए उपयुक्त बौक्साइट 
  की मात्रा केवल 
  ४,००,००० टन तक ही सीमित 
  है।</font></p>
<p><font  size="4"><b  >महाराष्ट्र 
  राज्य</b></font><font size="4"><b padma_font_family_property="serif">&#8211;</b></font><font    size="4">कोल्लापुर 
  तथा बेलगाँव 
  जिलों में बौक्साइट 
  के मुख्य निक्षेप 
  मिलते हैं। इन दोनों 
  में भी कोल्हापुर 
  के निक्षेप विशाल 
  हैं तथा सिलिका 
  कम होने के कारण 
  अधिक उपयोगी 
  हैं। फ्रांसीसी 
  मिशन (१९५७) के अनुसार 
  कोल्हापुर क्षेत्र 
  के निक्षेपों में 
  पाँच करोड़ टन 
  बौक्साइट है। यद्यपि 
  ये निक्षेप ऐल्यूमिनियम 
  उद्योग के लिए उपयुक्त 
  एवं पर्याप्त हैं, 
  तथापि निक्षेपों 
  के समीप कोयला 
  अथवा अन्य ईधन उपलब्ध 
  न होने के कारण, 
  देश के अन्य स्थानों 
  की तुलना में, 
  इन निक्षेपों का 
  खनन लाभप्रद नहीं 
  है।</font></p>
<p><font  size="4"><b  >तमिलनाडु 
  राज्य</b></font><font size="4"><b padma_font_family_property="serif">&#8211;</b></font><font    size="4">तमिलनाडु 
  में सेलम जिले 
  की शिवारोय 
  पहाड़ियों में 
  बौक्साइट के मुख्य 
  भांडार स्थित हैं। 
  ऐल्यूमिनियम 
  के लिए उपर्युक्त 
  बौक्साइट की मात्रा 
  ३०-४० लाख टन है। निक्षेप 
  पूर्णत: गिबसाइट 
  के हैं जिसमें टाइटेनियम 
  आक्साइड तथा सक्रिय 
  (रिऐक्टिव) सिलिका 
  अल्प मात्रा में हैं। 
  अत: यह बौक्साइट 
  ऐल्यूमिनियम 
  उद्योग के लिए अत्यंत 
  लाभप्रद हैं। परंतु 
  इस क्षेत्र में कोयले 
  तथा अन्य ईधन का 
  अभाव है। शिवारोय 
  बौक्साइट प्रौडक्ट 
  कंपनी यहाँ खनन 
  कार्य करती है।</font></p>
<p><font  size="4"><b  >जम्मू तथा 
  कश्मीर</b></font><font size="4"><b padma_font_family_property="serif">�&#8211;</b></font><font    size="4">इस 
  प्रदेश के पूँच 
  तथा रियासी 
  जिलों में लगभग 
  २० लाख टन बौक्साइट 
  प्राप्त होने का 
  अनुमान है। यहाँ 
  का बौक्साइट पूर्णत: 
  डायसपोर (ऐल्यूमिनियम 
  हाइड्रॉक्साइड) के 
  रूप में हैं।</font></p>
<p><font  size="4"><b  >मध्य प्रदेश</b></font><font size="4"><b padma_font_family_property="serif">&#8211;</b></font><font    size="4">यह 
  निर्विवाद है 
  कि भारत में ऐल्यूमिनियम 
  उद्योग के लिए सर्वाधिक 
  उपर्युक्त तथा विशालतम 
  भांडार मध्य प्रदेश 
  में हैं। मुख्य निक्षेप 
  निम्नलिखित क्षेत्रों 
  में विद्यमान हैं 
  :</font></p>
<font size="2"> 
</font><ol>
<font size="2">  <li><font    size="4">जबलपुर 
    जिले का कटनी 
    क्षेत्र,</font></li>
  <li value="2"><font    size="4">बालाघाट 
    जिला,</font></li>
  <li><font    size="4">उत्तर पूर्वी 
    मध्य प्रदेश क्षेत्र 
    जिसमें बिलासपुर, 
    सरगुजा, शहडोल, 
    तथा रायगढ़ 
    जिले संमिलित 
    हैं।</font></li>
</font></ol>
<p><font size="2"><font    size="4">कटनी क्षेत्र 
  में बौक्साइट के 
  भांडारों का 
  अनुमान लगभग 
  ४६ लाख टन है। कुछ 
  लघु निक्षेप सिहोरा 
  में भी हैं। इस समय 
  यह बौक्साइट घर्षक 
  (अब्रेसिब) तथा रासायनिक 
  उद्यागों के लिए प्रयुक्त 
  होता है।</font></font></p>
<dir><font size="2"> 
  </font><p><font size="2"><font    size="4">बालाघाट 
    क्षेत्र में अभी कोई 
    विशेष अन्वेषण 
    कार्य नहीं किया 
    गया है, किंतु 
    यहाँ विशाल 
    निक्षेपों के मिलने 
    की पूर्ण संभावना 
    है।</font></font></p>
</dir>
<p><font size="2"><font    size="4">मध्य प्रदेश 
  के उत्तर-पूर्वी क्षेत्र 
  के निक्षेप अत्यंत 
  महत्वपूर्ण तथा 
  विस्तृत हैं। इस क्षेत्र 
  में अन्वेषण कार्य 
  भी पर्याप्त हो 
  चुका है तथा 
  यहाँ कई करोड़ 
  टन बौक्साइट 
  प्राप्त होने का 
  अनुमान है। फ्रांसीसी 
  कैमरून खनन सेवा 
  की रिपोर्ट 
  के अनुसार यदि 
  अमरकंटक के पश्चिम 
  और दक्षिण-पश्चिम 
  स्थित उच्च स्थलियों 
  का दो तिहाई 
  भी संमिलित 
  कर लिया जाए 
  तो पड़ोस में 
  स्थित बड़े से बड़े 
  ऐल्यूमिनियम 
  कारखाने की 
  आवश्यकता पूरी 
  हो सकेगी। इस 
  क्षेत्र के उपयोगी 
  अयस्क की अनुमानित 
  मात्रा २० से ३० करोड़ 
  टन तक होगी। 
  मैनपट के निक्षेप 
  अमरकंटक क्षेत्रीय 
  निक्षेपों से अपेक्षाकृत 
  अधिक उपयुक्त हैं। 
  अप्रैल १९७४ में कोरबा 
  (मध्य प्रदेश) में भारत 
  ऐल्यूमिनियम 
  कंपनी के २,००,००० टन 
  क्षमतावाले संयंत्र 
  ने ऐल्यूमिनियम 
  उत्पादन का कार्य 
  प्रारंभ कर दिया 
  है जिसमें इस बौक्साइट 
  का उपयोग होता 
  है।</font></font></p>
<font size="2"><b> 
<p><font    size="4">ऐल्यूमिनियम 
  उद्योग में प्रयुक्त 
  अन्य कच्चे पदार्थ</font></p>
</b> 
</font><ol>
<font size="2">  <li><font    size="4">बेयर 
    विधि द्वारा बौक्साइट 
    से ऐल्यूमिना 
    की प्राप्ति के लिए 
    चूने तथा सोडा 
    भस्म (सोडा देश) 
    अथवा कास्टिक सोडा 
    की आवश्यकता होती 
    है। इन पदार्थो 
    के लिए भारतीय 
    उद्योग को अंशत: 
    आंतरिक एवं अंशत: 
    बाह्म साधनों 
    पर निर्भर रहना 
    पड़ता है।</font></li>
  <li value="2"><font    size="4">ऐल्यूमिना 
    के विद्युद्विश्लेषण 
    के लिए तापन पदार्थ 
    :</font></li>
</font></ol>
<dir><font size="2"> 
  </font><p><font size="2"><font    size="4">(क) क्रायोलाइट। 
    यह ऐल्यूमिना 
    का विलेय है 
    जिसका आयात 
    ग्रीनलैंड से होता 
    है</font></font></p>
<font size="2">  </font><p><font size="2"><font    size="4">(ख) फ़्लोरस्पार 
    तथा ऐल्यूमिनियम 
    फ़्लोराइड : इनकी 
    आवश्यकता तापन 
    समायोजन (बाथ 
    ऐडजस्टमेंट) में होती 
    है। ये विदेशों 
    से आयात किए जाते 
    हैं।</font></font></p>
</dir>
<ol start="3">
<font size="2">  <li><font    size="4">विद्युदग्रों 
    (एलेक्ट्रोड) तथा 
    टंकी के अस्तर 
    के लिए कार्बनिक 
    पदार्थ : पेट्रोलियम 
    कोक डिग्बोई 
    (आसाम) से प्राप्त 
    किया जाता है, 
    जिससे आंशिक 
    पूर्ति होती 
    है। शेष माँग 
    पूरी करने 
    के लिए विदेशों 
    से आयात करना 
    पड़ता है। मृदु 
    पिच, कोक ओवन, 
    अलकतरा और 
    कारखाने की 
    राख बंगाल 
    के कोयला-क्षेत्र 
    से प्राप्त किए जाते 
    हैं।</font></li>
</font></ol>
<font size="2"></font>
<p><font  size="2"><b><font   size="4">ऐल्यूमिनियम 
  के कारखान</font></b></font><font size="4"><b padma_font_family_property="serif"><font   >े</font>&#8211;</b></font><font    size="4">इस 
  समय भारत में 
  ऐल्यूमिनियम 
  के कई कारखाने 
  हैं। <b  >आसनसोल</b> 
  में स्थित एक कारखाने 
  में ऐल्यूमिना 
  से ऐल्यूमिनिय 
  बनाने की व्यवस्था 
  है। <b  >मूरी</b> (टाटानगर 
  में ५० मील दूर) 
  में पहले से ऐल्यूमिना 
  को परिष्कृत 
  करके ऐल्यूमिनियम 
  उत्पन्न करने की 
  व्यवस्था है। ऐसी 
  ही व्यवस्था केरल 
  राज्य में <b  >अलवे</b> 
  नामक स्थान पर 
  भी है। <b  >सेलम</b> 
  तथा <b  >हीराकुंड</b> 
  में १०-१० हजार टन 
  प्रति वर्ष उत्पादन 
  के कारखाने 
  हैं। उत्तर प्रदेश 
  के मिर्जापुर 
  जिले में <b  >रेणुकूट</b> 
  नामक स्थान पर 
  <b  >हिंदालको</b> (हिंदुस्तान 
  ऐल्यूमिनियम 
  कार्पोरेशन) 
  का कारखाना 
  है जो इस समय 
  भारत में ऐल्युमिनियम 
  का सबसे बड़ा कारखाना 
  है। मार्च, १९६० ई. में 
  इस कारखाने 
  ने उत्पादन प्रारंभ 
  कर दिया था। 
  प्रारंभ में इसका 
  वार्षिक उत्पादन 
  केवल २०,००० टन था 
  परंतु १९६९ ई. में 
  बढ़कर यह ८०,००० टन 
  प्रति वर्ष और 
  १९७२ ई. में १,२०,००० टन प्रति 
  वर्ष हो गया 
  था।</font></p> 
<p><font    size="4">अप्रैल, १९७४ ई. 
  में कोरबा (मध्य 
  प्रदेश) में भारत 
  ऐल्यूमिनियम 
  कंपनी के २,००,००० टन 
  क्षमतावाले कोरबा 
  ऐल्युमिना संयंत्र 
  ने उत्पादन कार्य 
  आरंभ कर दिया 
  है। १,००,००० टन की अधिकतम 
  क्षमतावाला इसका 
  प्रदावक (</font><font padma_font_family_property="serif" size="4">smelter</font><font    size="4">) 
  १९७४ ई. के अंत से प्रारंभ 
  होकर १९७५ ई. के 
  अंत तक विभिन्न 
  चरणों में काम 
  करने लगेगा।</font></p>
<font size="2">
<p><font    size="4">भारत 
  ऐल्यूमिनियम 
  कंपनी का रत्नगिरि 
  (महाराष्ट्र) में 
  भी एक ऐल्यूमिनियम 
  संयंत्र १९७५-७६ ई. तक 
  कार्य करने लगेगा 
  जिसकी उत्पादन 
  क्षमता प्रतिवर्ष 
  ५०,००० टन होगी। पाँचवीं 
  योजना के अंतिम 
  चरण तक इन दोनों 
  संयंत्रों की क्षमता 
  २,८०,००० टन तक होने 
  की संभावना 
  है। इस धातु में 
  १९७६ ई. तक देश आत्मनिर्भर 
  हो जाएगा। 	(वि.सा.दु. 
  ; नि. सिं.)</font></p>
</font> 
</body></html>