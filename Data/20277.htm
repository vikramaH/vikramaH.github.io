<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font ><b  >ऊतक विज्ञान या ऊतिकी </b></font><font   >(</font><font padma_font_family_property="serif" size="1">Histology</font><font   >) की परिभाषा देते हुए स्टोरर  ने लिखा है : ''ऊतक विज्ञान या सूक्ष्म शरीर (</font><font padma_font_family_property="serif" size="2">microscopic anatomy</font><font   >) अंगों के भीतर ऊतकों की संरचना तथा उनके विन्यास  (</font><font padma_font_family_property="serif" size="2">arrangement</font><font   >)  के अध्ययन को कहते हैं।'' अँगरेजी का <b  >हिस्टोलॉजी </b>शब्द यूनानी भाषा के शब्द <b  >हिस्टोस् </b>(</font><font padma_font_family_property="serif" size="2">histos</font><font   >) तथा <b  >लॉजिया</b> (</font><font padma_font_family_property="serif" size="2">logia</font><font   >) से मिलकर बना है, जिनका अर्थ होता है ''ऊतकों (</font><font padma_font_family_property="serif" size="2">tissues</font><font   >) का अध्ययन।'' अत: <b  >ऊतक विज्ञान </b>वह
 विज्ञान है, जिसके अंतर्गत ऊतकों की सूक्ष्म संरचना तथा उनकी व्यवस्था 
अथवा विन्यास का अध्ययन किया जाता है। 'ऊतक' शब्द फ्रांसीसी भाषा के शब्द 
टिशू (</font><font padma_font_family_property="serif" size="2">tissu</font><font   >) से निकला है, जिसका अर्थ होता है संरचना या बनावट (</font><font padma_font_family_property="serif" size="2">texture</font><font   >)। इस शब्द का प्रयोग सर्वप्रथम फ्रांसीसी शारीर वैज्ञानिक (</font><font padma_font_family_property="serif" size="2">anatomist</font><font   >) बिशैट (</font><font padma_font_family_property="serif" size="2">Bichat</font><font   >)
 ने १८वीं शताब्दी के अंत में शारीर या शरीर-रचना विज्ञान के प्रसंग में 
किया था। उन्होंने अपनी पुस्तक में लगभग बी प्रकार के ऊतकों का उल्लेख किया
 है। किंतु, आजकल केवल चार प्रकार के मुख्य ऊतकों (द्र. ऊतक) को मान्यता 
प्राप्त है, जिनके नाम हैं : इपीथिलियमी (</font><font padma_font_family_property="serif" size="2">epithelial</font><font   >), संयोजक (</font><font padma_font_family_property="serif" size="2">connective</font><font   >), पेशीय (</font><font padma_font_family_property="serif" size="2">musclar</font><font   >) और तंत्रिकीय ऊतक (</font><font padma_font_family_property="serif" size="2">nervous tissues</font><font   >)।</font></p><p>
<font   >आदिकाल
 से ही मनुष्य पशु-पक्षियों और पेड़-पौधों को उनकी आकृति तथा आकार के द्वारा
 पहचानता रहा है। विज्ञान के विकास के साथ वनस्पतियों तथा जंतुओं के शरीर 
के भीतर की संरचना जानने की भी जिज्ञासा उत्पन्न होती गई। इसी जिज्ञासा के 
फलस्वरूप शल्यक्रिया (</font><font padma_font_family_property="serif" size="2">surgery</font><font   >) का विकास हुआ। चिकित्सा तथा जीववैज्ञानिकों ने पशु और वनस्पतियों की चीरफाड़ करके उनके अंग की संरचनाओं</font><font padma_font_family_property="Symbol" face="Symbol" size="1">-</font><font   >अंग प्रतयंगों</font><font padma_font_family_property="Symbol" face="Symbol" size="1">-</font><font   >का अध्ययन आरंभ किया। इसी अध्ययन के फलस्वरूप संपूर्ण शारीर (</font><font padma_font_family_property="serif" size="2">gross anatomy</font><font   >) की उत्पत्ति हुई। इसी के साथ जब सूक्ष्मदर्शी यंत्रों (</font><font padma_font_family_property="serif" size="2">microscopes</font><font   >)
 का विकास हुआ तो जटिल आंतरिक संरचनाएँ भी स्पष्ट होती गई। इस 
सूक्ष्मदर्शीय यांत्रिक अध्ययन को भौतिकी की संज्ञा प्रदान की गई। अत: 
ब्लूम तथा फॉसेट के शब्दों में 'ऊतिकी या सूक्ष्मदर्शी शारीर के अंतर्गत 
शरीर की वह आंतरिक संरचना आती है जो नंगी आँखों से  नहीं दिखलाई देती''।</font></p><p>
<font   >समस्त सजीव प्राणियों की संरचनात्मक तथा क्रियात्मक (</font><font padma_font_family_property="serif" size="2">functional</font><font   >) इकाई कोशिका (</font><font padma_font_family_property="serif" size="2">cell</font><font   >) होती है। इसी कोशिका के अध्ययन को कोशिका विज्ञान (</font><font padma_font_family_property="serif" size="2">cytology</font><font   >) कहा जाता है। कोशिकाओं के पुंजों (</font><font padma_font_family_property="serif" size="2">groups</font><font   >)
 से ऊतकों और ऊतकों से अंगों की रचना होती हैं। ऊतकों की संरचना का अध्ययन 
करनेवाले विज्ञान को औतिकी तथा अंगों की संरचना का अध्ययन करनेवाले विज्ञान
 को शारीर कहते हैं। ऊतिकी तथा कोशिका विज्ञान के अध्ययनों के कारण शरीर के
 दुर्भेद्य रहस्यों का भेदन होता गया। इन दोनों के संमिलित अध्ययन से 
ऊतिकी-रोग-विज्ञान (</font><font padma_font_family_property="serif" size="2">histopathology</font><font   >) का विकास हुआ।</font></p><p>
<font   >सन्
 १९३२ में नॉल एवं रस्का ने इलेक्ट्रान माइक्रॉस्कोप का आविष्कार किया, 
जिससे कोशिकाओं तथा ऊतकों की जटिलतम  सरंचनाओं का स्पष्टीकरण हुआ। इसी के 
साथ साथ शरीरक्रियाविज्ञान (</font><font padma_font_family_property="serif" size="2">physiology</font><font   >)
 का भी विकास होता गया और नए नए रहस्यों का निरावरण संभव हुआ। इस प्रकार इन
 तीनों विज्ञानों के सम्मिलित प्रयास से जीववैज्ञानिक क्षेत्र में 
अभूतपूर्व क्रांति आई है। ऊतिकी और कोशिकाविज्ञान मुख्य रूप से सूक्ष्म 
संरचनाओं के आकारकीय स्वरूप को स्पष्ट करते हैं। किंतु जब से एनिलीन रंजकों
 (</font><font padma_font_family_property="serif" size="2">aniline dyes</font><font   >)
 का अन्वेषण हुआ तब से कोशिकाओं की जटिल संरचनाओं का भी ज्ञान प्राप्त होने
 लगा है। आज सैंकड़ों प्रकार के रंजकों का प्रयोग करके सूक्ष्म से सूक्ष्म 
संरचनाओं पर प्रकाश डाला जा रहा है। इस प्रकार, ऊतिकी के क्षेत्र में अब 
रसायनविज्ञान का भी प्रवेश हो गया है। भाँति भाँति के स्थायीकरों (</font><font padma_font_family_property="serif" size="2">fixatives</font><font   >) के प्रयोग से रंजकों की रासायनिक प्रतिक्रियाओं का समुचित ज्ञान प्राप्त हो रहा है। जीवद्रव्य (</font><font padma_font_family_property="serif" size="2">protoplasm</font><font   >), कोशिका द्रव्य (</font><font padma_font_family_property="serif" size="2">cytoplasm</font><font   >) तथा उनमें और कोशिकाओं के अनेक अंगकों (</font><font padma_font_family_property="serif" size="2">organelles</font><font   >)
 की रासायनिक संरचनाओं का ज्ञान अब सर्वसाधारण के लिए सुलभ है। ये अंगक किस
 प्रकार विशेषीकृत कार्य संपादित करते हैं, यह अब अज्ञात नहीं रह गया। 
सूक्ष्म संरचनाओं (</font><font padma_font_family_property="serif" size="2">microscopic structure</font><font   >) की रासायनिक प्रकृति के अध्ययन को ऊतिकीरसायन (</font><font padma_font_family_property="serif" size="2">histochemistry</font><font   >) या कोशिकारसायन (</font><font padma_font_family_property="serif" size="2">cytochemistry</font><font   >) कहा जाता है और अब ऊतिकी तथा ऊतिकीरसायन का एक साथ अध्ययन किया जाता है।</font></p><p>
<font   >हेलेन
 डीन के मतानुसार इस प्रकार की अध्ययनविधियों की तीन प्रमुख कोटियाँ हैं: 
(१) ऊतकों के आंतरिक रासायनिक पदार्थो की, उनके वर्ण की  परीक्षा (</font><font padma_font_family_property="serif" size="2">colour test</font><font   >) की प्रतिक्रियाओं और उनकी प्रकाशिक विशेषताओं (</font><font padma_font_family_property="serif" size="2">optic characters</font><font   >) की पृष्ठभूमि में पहचान (</font><font padma_font_family_property="serif" size="2">identification</font><font   >)। ये विधियाँ सामान्यतया गुणात्मक (</font><font padma_font_family_property="serif" size="2">qualitative</font><font   >) ही होती हैं, संख्यात्मक (</font><font padma_font_family_property="serif" size="2">quantitative</font><font   >) नहीं। इसका कारण यह है कि इन विधियों से रासायनिक पदार्थों के विस्तार (</font><font padma_font_family_property="serif" size="2">distribution</font><font   >) का ही पता चलता है, उनकी सांद्रता (</font><font padma_font_family_property="serif" size="2">concentration</font><font   >) कितनी है, इसका ज्ञात नहीं हो पाता। (२) लिंगरस्ट्रोम तथा लैंग द्वारा विकसित अनस्थायीकृत (</font><font padma_font_family_property="serif" size="2">undixed</font><font   >) तथा आलग्न विच्छेदों (</font><font padma_font_family_property="serif" size="2">frozen sections</font><font   >) की जैवरासायनिक क्रियाओं (</font><font padma_font_family_property="serif" size="2">biological activities</font><font   >) की माप इस विधि की दूसरी विशेषता है। (३) अंत में, इस विधि द्वारा यह पता लगाया जाता है कि कोशिकाओं के एकल घटकों (</font><font padma_font_family_property="serif" size="2">isolated constituents</font><font   >) की क्या प्रतिक्रियाएँ होती हैं। इस विधि को बेन्स्ले ने विकसित किया था। इसके अंतर्गत कोशिकाओं के केंद्रकों (</font><font padma_font_family_property="serif" size="2">nuclei</font><font   >), माइटोकॉण्ड्रिया (</font><font padma_font_family_property="serif" size="2">mitochondria</font><font   >) स्रावी कणिकाओं (</font><font padma_font_family_property="serif" size="2">secietory granules</font><font   >) आदि को पृथक करके उनकी रासायनिक तथा एंजाइमी (</font><font padma_font_family_property="serif" size="2">enzymatically</font><font   >) परीक्षाएँ की जाती हैं।</font></p><p>
<font   >बेली
 की ऊतिकी विषय पर लिखी पुस्तक में ऊतक विज्ञान के साथ ही कोशिका वैज्ञानिक
 अध्ययन पर भी बल दिया गया है। बेली के मतानुसार, ''चूँकि ऊतक-विज्ञान 
संरचना संबंधी अध्ययन (</font><font padma_font_family_property="serif" size="2">structural science</font><font   >) है और विच्छेदन (</font><font padma_font_family_property="serif" size="2">disection</font><font   >) द्वारा प्राप्त शरीररचना संबंधी ज्ञान की पूर्ति करता है, अत: इसके शरीर-क्रिया-विज्ञान (</font><font padma_font_family_property="serif" size="2">physiology</font><font   >) तथा रोगविज्ञान (</font><font padma_font_family_property="serif" size="2">pathology</font><font   >)
 से घनिष्ठ संबंध पर भी बल देना आवश्यक है।'' (बेलीज़ टेक्स्ट बुक ऑव 
हिस्टोलॉजी, संशोधक विल्फ़ेड एम. कोपेनहावर एवं डोरोथी डी. जॉनसन, विलियम्स 
ऐंड विल्किन्स कं. बाल्टीमोर, १४वीं आवृत्ति, १९५८)। इनके मतानुसार भी ऊतक 
विज्ञान का आधार कोशिकाशारीर (</font><font padma_font_family_property="serif" size="2">cell anatomy</font><font   >) अथवा कोशिकाविज्ञान (</font><font padma_font_family_property="serif" size="2">cytology</font><font   >) ही है।</font></p><p>
<font   >उपर्युक्त
 विवरण से यह प्रकट होता है कि कोशिकाविज्ञान तथा ऊतकविज्ञान का एक साथ 
अध्ययन किया जाना चाहिए। चूँकि कोशिकाएँ अतिसूक्ष्म संरचनाएँ होती हैं, अत:
 हम ऊतक विज्ञान को सूक्ष्मशारीर (</font><font padma_font_family_property="serif" size="2">microscopic anatomy</font><font   >)
 का ही पर्याय मानकर ऊतिकी का अध्ययन करेंगे। चूँकि ऊतक कोशिकाओं द्वारा ही
 बने होते हैं, अत: ऊतिकी का अध्ययन हम कोशिकाओं के ही माध्यम से करेंगे।</font></p><p>
<font ><b  >ऊतिकीय विधियाँ</b></font><font padma_font_family_property="Symbol" face="Symbol" size="2">-</font><font   >ऊतकों के सम्यक् अध्ययन के लिए यह आवश्यक है कि सूक्ष्मदर्शक यंत्र तक उन्हें लाने के पूर्व उनको विशेष पद्धतियों द्वारा उपचार (</font><font padma_font_family_property="serif" size="2">treatment</font><font   >)
 किया जाए। ऊतक का सूक्ष्म अध्ययन करने के लिए यह अनिवार्य है कि वह अति 
पतला हो। जीवित ऊतक के विभिन्न भागों में बहुत समानताएँ पाई जाती हैं। अत: 
उसका ठीक ठीक अध्ययन संभव नहीं होता। इन कठिनाइयों को दूर करने के लिए 
सर्वप्रथम ऊतक को ४ से ८ माइक्रॉन तक विच्छेदित कर लिया जाता है।  इस कार्य
 के लिए 'माइक्रोटोम' यंत्र का प्रयोग किया जाता है। जीवित ऊतक का इतना 
सूक्ष्म विच्छेद तब तक संभव नहीं होता, जब तक वह कड़ा न हो। अत: ऊतक को कड़ा 
करने के लिए उसे विशेष प्रकार के रसायनों के घोल में स्थायीकृत (</font><font padma_font_family_property="serif" size="2">fix</font><font   >) किया जाता है। स्थायीकरण के उपरांत इस ऊतक को अलकोहलों के विभिन्न घोलों, अभिरंजकों (</font><font padma_font_family_property="serif" size="2">stains</font><font   >) तथा अन्य रसायनों में उपचार (</font><font padma_font_family_property="serif" size="2">treat</font><font   >)
 करके निर्जल कर लिया जाता है। अंत में इसे विशेष ताप पर पहले से ही गलाकर 
तैयार रखा जाता है, डाल दिया जाता है। कुछ समय बाद मोम के साथ ही ऊतक के 
टुकड़ों को चतुर्भुजाकार (</font><font padma_font_family_property="serif" size="2">rectangular</font><font   >)
 साँचे में डाल दिया जाता है। जब मोम जमकर कड़ा हो जाता है, तो उसके छोटे 
छोटे टुकड़े काट लिए जाते हैं। अंत में इन टुकड़ों को माइक्रोटोम के विशेष 
भाग में जमाकर उसमें एक अति धारदार चाकू (</font><font padma_font_family_property="serif" size="2">razor</font><font   >)
 से विशेष मोटाई के अनेक सेक्शन काट लिए जाते हैं। इन सेक्शनों को काँच की 
पट्टियों पर रखकर अध्ययन के लिए रख लिया जाता है। काँच की पट्टियों को 
हीटिंग प्लेट पर रखकर उनका मोम गला लिया जाता है और ऊतक का सेक्शन काँच की 
पट्टी पर जम जाता है। इन सेक्शनों से लदी काँच की पट्टियों को विशेष 
रसायनों तथा अल्कोहल के घोलों में निर्जल कर लिया जाता है। फिर इसे डाइलीन 
या सेडार उड आयल में भिगो दिया जाता है। अब यह सेक्शन सूक्ष्म अध्ययन के 
लिए तैयार हो गया। </font></p><p>
<font   >इन
 सेक्शनों के सूक्ष्म अध्ययन के लिए भाँति-भाँति के माइक्रॉस्कोपों (जैसे, 
फ़ेज़ कन्ट्रास्ट, इलेक्ट्रॉन आदि) का प्रयोग किया जाता है। आजकल ऊतकों का 
अध्ययन करने के लिए इस प्रकार के माइक्रॉस्कोपों का अत्यधिक प्रयोग होने 
लगा है। इस सूक्ष्म अध्ययन के लिए ऊतिकीरसायन (</font><font padma_font_family_property="serif" size="2">histochemestry</font><font   >) और विकिरण स्वचित्रण (</font><font padma_font_family_property="serif" size="2">radioau ography</font><font   >) विधियों का प्रयोग किया जाने लगा है।</font></p><p>
<font   >ऊतिकीरसायन
 के अंतर्गत ऊतकों के विभिन्न भागों की रासायनिक संरचना का अध्ययन होता है।
 विकिरण स्वचित्रण विधि में जीवित जतु के विशेष ऊतक में विशेष प्रकार के 
रेडियोआइसोटोपों का प्रवेश कराया जाता है। इस प्रकार से उपचारीकृत ऊतकों को
 जंतुशरीर से बाहर निकालकर सेक्शन बना लिए जाते हैं। इन सेक्शनों को डार्क 
रूम में ले जाकर फोटोग्राफी के विशेष रसायनों द्वारा अनुलेपित कर लेते हैं,
 या फिल्म के नीचे रखकर मजबूती से बाँध देते हैं। कुछ समय बाद इन्हें 
अँधेरे कक्ष (</font><font padma_font_family_property="serif" size="2">dark room</font><font   >) से बाहर निकालकर स्थायीकृत कर लिया जाता है। तत्पश्चात् इन्हें प्रकाश में लाकर इनका अध्ययन किया जाता है।</font></p><font >
<p  >ऊतकों का अध्ययन उनकी सूक्ष्म संरचना का ज्ञान प्राप्त करने के लिए किया जाता है। अत: ऊतकी की संरचना का संक्षिप्त उल्लेख आवश्यक है।</p>
</font><p><font   ><b  >ऊतकों की संरचना</b> (</font><font padma_font_family_property="serif" size="2">structure of tissues</font><font   >)</font><font padma_font_family_property="Symbol" face="Symbol" size="2">-</font><font   >ऊतकों की संरचना में तीन प्रकार के मुख्य घटक दिखलाई देते हैं : कोशिकाएँ, मैट्रिक्स तथा तरल द्रव्य।</font></p><p>
<font   >(१) <b  >कोशिकाएँ </b>(</font><font padma_font_family_property="serif" size="2">cell</font><font   >)</font><font padma_font_family_property="Symbol" face="Symbol" size="1"> -</font><font   >ऊतकों
 की इकाई कोशिका होती है। कोशिकाएँ सजीव होती हैं  तथा वे सभी कार्य करती 
हैं, जिन्हें सजीव प्राणी करते हैं। इनका आकार अतिसूक्ष्म तथा आकृति 
गोलाकार, अंडाकार, स्तंभाकार, रोमकयुक्त, कशाभिकायुक्त, बहुभुजीय आदि 
प्रकार की होती है। ये जेली जैसी एक वस्तु द्वारा आवृत्त होती हैं। इस आवरण
 को कोशिकावरण (</font><font padma_font_family_property="serif" size="2">cell membrane</font><font   >) या कोशिका-झिल्ली कहते हैं। इसे कभी-कभी जीव-द्रव्य-कला (</font><font padma_font_family_property="serif" size="2">plasma membrane</font><font   >) भी कहा जाता है। इसके भीतर निम्नलिखित संरचनाएँ पाई जाती हैं:-</font></p><font >
<p  >(१) केंद्रक एवं केंद्रिका</p>
<p  >(२) जीवद्रव्य</p>
<p  >(३) गोल्गी सम्मिश्र या यंत्र</p>
<p  >(४) कणाभ सूत्र</p>
<p  >(५) अंतर्प्रद्रव्य डालिका</p>
<p  >(६) पित््रयसूत्र एवं जीन</p>
<p  >(७) रिबोसोम तथा सेन्ट्रोसोम</p>
<p  >(८) लवक</p>
</font><p><font   >(१)<b  > केंद्रक </b>(</font><font padma_font_family_property="serif" size="2">nucleus</font><font   >)</font><font padma_font_family_property="Symbol" face="Symbol" size="2">-</font><font   >एक
 कोशिका में सामान्यतया एक ही केंद्रक होता है, किंतु कभी-कभी एक से अधिक 
केंद्रक भी पाए जाते हैं। कोशिका के समस्त कार्यों का यह संचालन केंद्र 
होता है। जब कोशिका विभाजित होती है तो इसका भी विभाजन हो जाता है। केंद्रक
 कोशिका के भीतर एक तरल पदार्थ कोशिकाद्रव्य (</font><font padma_font_family_property="serif" size="2">cytoplasm</font><font   >)
 में प्राय: तैरता रहता है। इसका यद्यपि कोई निश्चित स्थान नहीं होता, 
तथापि यह अधिकतर लगभग मध्यभाग में ही स्थित होता है। कुछ कोशिकाओं में इसकी
 स्थिति आधारीय (</font><font padma_font_family_property="serif" size="2">basal</font><font   >) और कुछ में सीमांतीय (</font><font padma_font_family_property="serif" size="2">peripheral</font><font   >)
 भी होती है। केंद्रक की आकृति गोलाकार, वर्तुलाकार या अंडाकार होती है। 
तथापि, कभी-कभी यह बेलनाकार, दीर्घवृत्ताकार, सपात, शाखान्वित, नाशपाती 
जैसा, भालाकार आदि स्वरूपों का भी हो सकता है। इसके भीतर केंद्रकरस (</font><font padma_font_family_property="serif" size="2">nuclear sap</font><font   >) केंद्रिका (</font><font padma_font_family_property="serif" size="2">nucleolus</font><font   >) तथा पित््रयसूत्र (</font><font padma_font_family_property="serif" size="2">chromosomes</font><font   >) पाए जाते हैं। केंद्रक के आवरण को केंद्रककला (</font><font padma_font_family_property="serif" size="2">nuclear membrance  or  nucleolemma</font><font   >) कहते हैं।</font></p><p>
<font   ><b  >केंद्रिका</b> (</font><font padma_font_family_property="serif" size="2">Nucleolus</font><font   >)</font><font padma_font_family_property="Symbol" face="Symbol" size="2">-</font><font   >प्रत्येक
 केंद्रक में एक या अधिक केंद्रिकाएँ पाई जाती हैं। कोशिकाविभाजन की कुछ 
विशेष अवस्था में केंद्रिका लुप्त हो जाती, किंतु बाद में पुन: प्रकट हो 
जाती है। केंद्रिका के भीतर रिबोन्यूक्लीइक अम्ल (</font><font padma_font_family_property="serif" size="2">ritioncleric acid or RNA</font><font   >) तथा कुछ विशेष प्रकार के एंज़ाइम अधिक मात्रा में पाए जाते हैं। केंद्रिका सूत्रण (</font><font padma_font_family_property="serif" size="2">mitosis</font><font   >) या सूत्रीविभाजन में महत्वपूर्ण भूमिका अदा करते हैं।</font></p><p>
<font   >(२) <b  >जीवद्रव्य </b>(</font><font padma_font_family_property="serif" size="2">protoplasm</font><font   >)</font><font padma_font_family_property="Symbol" face="Symbol" size="2">-</font><font   >यह एक गाढ़ा तरल पदार्थ होता है जो स्थानविशेष पर विशेष नामों द्वारा जाना जाता है; जैसे, द्रव्यकला (</font><font padma_font_family_property="serif" size="2">plasma membrane</font><font   >) तथा केंद्रक के मध्यवर्ती स्थान में पाए जानेवाले जीवद्रव्य को कोशिकाद्रव्य (</font><font padma_font_family_property="serif" size="2">cyt plasm</font><font   >) और केंद्रक झिल्ली (</font><font padma_font_family_property="serif" size="2">nuclear membrane</font><font   >) के भीतर पाए जानेवाले जीवद्रव्य को केंद्रक द्रव्य (</font><font padma_font_family_property="serif" size="2">nucleoplasm</font><font   >) कहते हैं। कोशिका का यह भाग अत्यंत चैतन्य और कोशिका की समस्त जैवीय प्रक्रियाओं का केंद्र होता है। इसे इसीलिए 'सजीव' (</font><font padma_font_family_property="serif" size="2">living</font><font   >) कहा जाता है। जीववैज्ञानिक इसे <b  >'जीवन का भौतिक आधार'</b> (</font><font padma_font_family_property="serif" size="2">physcial basis of life</font><font   >)
 नाम से संबोधित करते हैं। आधुनिक जीववैज्ञानिकों ने जीवद्रव्य का रासायनिक
 विश्लेषण करके यह तो पता लगा लिया है कि उसका निर्माण किन-किन घटकों 
द्वारा हुआ है, किंतु आज तक किसी भी वैज्ञानिक को उसमें (जीवद्रव्य) प्राण 
का संचार करने में सफलता हाथ नहीं लगी है। ऐसा है यह प्रकृति का रहस्यमय 
पदार्थ।</font></p><p>
<font   >जीवद्रव्य का निर्माण कार्बन, हाइड्रोजन, ऑक्सीजन तथा अनेक कार्बनिक (</font><font padma_font_family_property="serif" size="2">organic</font><font   >) तथा अकार्बनिक (</font><font padma_font_family_property="serif" size="2">inorganic</font><font   >) पदार्थो द्वारा हुआ होता है। इसमें जल की मात्रा लगभग ८०</font><font padma_font_family_property="serif" size="2">%</font><font   > प्रोटीन १५</font><font padma_font_family_property="serif" size="2">%</font><font   > ,वसाएँ ३</font><font padma_font_family_property="serif" size="2">%</font><font   > तथा कार्बोहाइड्रेट १</font><font padma_font_family_property="serif" size="2">%</font><font   > और अकार्बनिक लवण की १ होती है। जीवद्रव्यों के कई प्रकार होते हैं, जैसे कोलाइड (</font><font padma_font_family_property="serif" size="2">colloid</font><font   >), कणाभ (</font><font padma_font_family_property="serif" size="2">granular</font><font   >), तंतुमय (</font><font padma_font_family_property="serif" size="2">fibrillar</font><font   >), जालीदार (</font><font padma_font_family_property="serif" size="2">reticular</font><font   >), कूपिकाकार (</font><font padma_font_family_property="serif" size="2">alveolar</font><font   >), आदि।</font></p><p>
<font   >(३) <b  >गोल्गी सम्मिश्र या यंत्र </b>(</font><font padma_font_family_property="serif" size="2">Golgi complex or apparatus</font><font   >)</font><font padma_font_family_property="Symbol" face="Symbol" size="2">-</font><font   >इस
 अंग का यह नाम इसके आविष्कारक, कैमिलो गोल्गी, के नाम पर पड़ा है, 
जिन्होंने १८९८ में सर्वप्रथम इसकी खोज की। यह अंग साधारणतया केंद्रक के 
समीप, अकेले या समूहों में पाया जाता है। इसकी रचना तीन तत्वों (</font><font padma_font_family_property="serif" size="2">elements</font><font   >) या घटकों (</font><font padma_font_family_property="serif" size="2">components</font><font   >) द्वारा हुई होती है : सपाट कोश (</font><font padma_font_family_property="serif" size="2">flattened sacs</font><font   >), बड़ी बड़ी रिक्तिकाएँ (</font><font padma_font_family_property="serif" size="2">large vacueles</font><font   >) तथा आशय (</font><font padma_font_family_property="serif" size="2">vesicles</font><font   >)। यह एक प्रकार के जाल (</font><font padma_font_family_property="serif" size="2">network</font><font   >) जैसा दिखलाई देता है। इनका मुख्य कार्य कोशिकीय स्रवण (</font><font padma_font_family_property="serif" size="2">cellular secretion</font><font   >) और प्रोटीनों, वसाओं तथा कतिपय किण्वों (</font><font padma_font_family_property="serif" size="2">enzymes</font><font   >) का भडारण करना (</font><font padma_font_family_property="serif" size="2">storage</font><font   >) है।</font></p><p>
<font   >(४) <b  >कणाभसूत्र </b>(</font><font padma_font_family_property="serif" size="2">Mitochondria</font><font   >)</font><font padma_font_family_property="Symbol" face="Symbol" size="2">-</font><font   >ये कणिकाओं (</font><font padma_font_family_property="serif" size="2">granules</font><font   >) या शलाकाओं (</font><font padma_font_family_property="serif" size="2">rods</font><font   >) की आकृतिवाले होते हैं। ये अंगक (</font><font padma_font_family_property="serif" size="2">organelle</font><font   >) कोशिकाद्रव्य (</font><font padma_font_family_property="serif" size="2">cytoplasm</font><font   >)
  में स्थित होते हैं। इनकी संख्या विभिन्न जंतुओं में पाँच लाख तक हो सकती
 है। इनका आकार १/२ माइक्रॉन से लेकर २ माइक्रॉन  के बीच होता है। विरल 
उदाहरणों  (</font><font padma_font_family_property="serif" size="2">rare cases</font><font   >)
  में इनकी लंबाई  ४० माइक्रॉन तक हो सकती है। इनके अनेक कार्य बतलाए गए 
हैं, जो इनकी आकृति पर निर्भर करते हैं। तथापि इनका मुख्य कार्य कोशिकीय 
श्वसन  (</font><font padma_font_family_property="serif" size="2">cellular  respiration</font><font   >) बतलाया जाता है। इन्हें कोशिका का 'पावर प्लांट'  (</font><font padma_font_family_property="serif" size="2">power plant</font><font   >)  कहा जाता है, क्योंकि इनसे आवश्यक ऊर्जा  (</font><font padma_font_family_property="serif" size="2">energy</font><font   >) की आपूर्ति होती रहती है।</font></p><p>
<font   >(५)<b  > अंतर्प्रद्रव्य जालिका </b>(</font><font padma_font_family_property="serif" size="2">fndoplasmic reticulum</font><font    size="3">)</font><font padma_font_family_property="Symbol" face="Symbol" size="1">-</font><font   >यह जालिका कोशिकाद्रव्य (</font><font padma_font_family_property="serif" size="2">cytoplasm</font><font   >) में आशयों (</font><font padma_font_family_property="serif" size="2">vesicles</font><font   >)  और नलिकाओं (</font><font padma_font_family_property="serif" size="2">tubules</font><font   >)  के रूप में फैली रहती है। इसकी स्थिति सामान्यतया  केंद्रकीय झिल्ली  (</font><font padma_font_family_property="serif" size="2">nuclear membrane</font><font   >) तथा द्रव्यकला (</font><font padma_font_family_property="serif" size="2">plasma membrane</font><font   >) के बीच होती है, किंतु यह अकसर संपूर्ण कोशिका में फैली रहती है। यह जालिका दो प्रकार की होती है : चिकनी सतहवाली (</font><font padma_font_family_property="serif" size="2">smooth surfaced</font><font   >) और खुरदुरी सतहवाली (</font><font padma_font_family_property="serif" size="2">rough surfaced</font><font   >)। इसकी सतह खुरदुरी इसलिए होती है कि इसपर रिबोसोम (</font><font padma_font_family_property="serif" size="2">ribosomes</font><font   >) के कण बिखरे रहते हैं। इसके अनके कार्य बतलाए गए हैं, जैसे यांत्रिक आधारण (</font><font padma_font_family_property="serif" size="2">mechanical support</font><font   >), द्रव्यों का प्रत्यावर्तन (</font><font padma_font_family_property="serif" size="2">exchange of materials</font><font   >), अंत: कोशिकीय अभिगमन (</font><font padma_font_family_property="serif" size="2">intracellular transport</font><font   >), प्रोटोन संश्लेषण (</font><font padma_font_family_property="serif" size="2">protein synthesis</font><font   >)  इत्यादि।</font></p><p>
<font   >(६) <b  >पित््रयसूत्र </b>(</font><font padma_font_family_property="serif" size="2">chromosomes</font><font   >)</font><font padma_font_family_property="serif" size="2">&#8211;</font><font   >यह शब्द क्रोम  (</font><font padma_font_family_property="serif" size="2">chrom</font><font   >) तथा सामा (</font><font padma_font_family_property="serif" size="2">soma</font><font   >) शब्दों से मिलकर बना है, जिसका अर्थ होता है : रंगीन पिंड (</font><font padma_font_family_property="serif" size="2">colour bodies</font><font   >)। पित््रयसूत्र केंद्रकों के भीतर जोड़ों (</font><font padma_font_family_property="serif" size="2">pairs</font><font   >)
 में पाए जाते हैं और कोशिकाविभाजन के साथ केंद्रक सहित बाँट जाया करते 
हैं। इनमें स्थित जीवों की पूर्वजों के पैत्रिक गुणों का वाहक कहा जाता है।
 इनकी संख्या जीवों में निश्चित होती है, जो एक दो जोड़ों से लेकर कई सौ 
जोड़ों तक हो सकती है। इनका आकार १ माइक्रॉन से ३० माइक्रॉन तक (लंबा) होता 
है। इनकी आकृति साधारणतया अंग्रेजी भाषा के अक्षर</font><font padma_font_family_property="serif" size="2"> S</font><font   > जैसी होती हैं। इनमें न्यूक्लिओ-प्रोटीन (</font><font padma_font_family_property="serif" size="2">nucleoprotein</font><font   >) मुख्य रूप से पाए जाते हैं। पित््रयसूत्रों के कुछ विशेष प्रकार भी पाए जाते हैं, जिन्हें लैंपब्रश पित््रयसूत्र (</font><font padma_font_family_property="serif" size="2">lampbrush chromosomes</font><font   >) और पोलोटीन  क्रोमोसोम (</font><font padma_font_family_property="serif" size="2">polytene chromosomes</font><font   >)  की संज्ञा दी गई है। इन्हें  </font><font padma_font_family_property="serif" size="1">W, X, Y, Z,</font><font   > आदि  नामों से संबोधित किया जाता है।</font></p><p>
<font   ><b  >जीन</b> (</font><font padma_font_family_property="serif" size="2">gene</font><font   >)</font><font padma_font_family_property="Symbol" face="Symbol" size="2">-</font><font   >जीनों को पैत्रिक गुणों का वाहक (</font><font padma_font_family_property="serif" size="2">carriers of hereditary characters</font><font   >) माना जाता है। कोमोसोम या पित््रयसूत्रों का निर्माण हिस्टोन प्रोटीन तथा डिऑक्सीरिबोन्यूक्लीइक ऐसिड (</font><font padma_font_family_property="serif" size="2">DNA</font><font   >) तथा रिबोन्यूक्लीइक ऐसिड (</font><font padma_font_family_property="serif" size="2">RNA</font><font   >)
 से मिलकर हुआ होता है। जीन का निर्माण इन्हीं में से एक, डी एन,ए, द्वारा 
होता है। कोशिका विभाजनों के फलस्वरूप जब नए जी के जीवन का सूत्रपात होता 
है, तो यही जीन पैत्रिक एवं शरीरिक गुणों के साथ माता पिता से निकलकर 
संततियों में चले जाते हैं। यह आदान प्रदान माता के डिंब (</font><font padma_font_family_property="serif" size="2">ovum</font><font   >) तथा पिता के शुक्राणु (</font><font padma_font_family_property="serif" size="2">sperms</font><font   >)
 में स्थित जीनों के द्वारा संपन्न होता है। सन् १९७० के जून मास में 
अमरीका स्थित भारतीय वैज्ञानिक श्री हरगोविंद खुराना को कृत्रिम जीन 
उत्पन्न करने में अभूतपूर्व सफलता मिली थी। इन्हें सन् १९७८ में नोबेल 
पुरस्कार मिला था।</font></p><p>
<font   >(७) <b  >रिबोसोम </b>(</font><font padma_font_family_property="serif" size="2">ribosomes</font><font   >)</font><font padma_font_family_property="Symbol" face="Symbol" size="2">-</font><font   >सूक्ष्म गुलिकाओं के रूप में प्राप्त इन संरचनाओं को केवल इलेक्ट्रॉन माइक्रॉस्कोप के द्वारा ही देखा जा सकता है। इनकी रचना ५०</font><font padma_font_family_property="serif" size="1">%</font><font  size="1"> </font><font   >प्रोटीन तथा ५०</font><font padma_font_family_property="serif" size="1">%</font><font  size="1">  </font><font   >आर एन ए द्वारा हुई होती है। ये विशेषकर अंतर्प्रद्रव्य  जालिका के ऊपर पाए जाते हैं। इनमें प्रोटीनों का संश्लेषण होता है।</font></p><p>
<font   ><b  >सेंट्रोसोम</b> (</font><font padma_font_family_property="serif" size="2">centrosomes</font><font   >)</font><font padma_font_family_property="serif" size="2">&#8211;</font><font   >ये केंद्रक के समीप पाए जाते हैं। इनके एक विशेष भाग को सेंट्रोस्फीयर (</font><font padma_font_family_property="serif" size="2">centrosphere</font><font   >) कहते हैं, जिसके भीतर सेंट्रिओलों (</font><font padma_font_family_property="serif" size="2">centrioles</font><font   >) का एक जोड़ा पाया जाता है। कोशिकाविभाजन के समय ये विभाजक कोशिका के ध्रव (</font><font padma_font_family_property="serif" size="2">pole</font><font   >) का निर्धारण और कुछ कोशिकाओं में कशाभिका (</font><font padma_font_family_property="serif" size="2">flagella</font><font   >) जैसी संरचनाओं को उत्पन्न करते हैं।</font></p><p>
<font   >(८) <b  >लवक </b>(</font><font padma_font_family_property="serif" size="2">plastids</font><font   >)</font><font padma_font_family_property="Symbol" face="Symbol" size="2">-</font><font   >लवक अधिकतर पौधों में ही पाए जाते हैं। ये एक प्रकार के रंजक कण (</font><font padma_font_family_property="serif" size="2">pigment granules</font><font   >) हैं, जो जीवद्रव्य (</font><font padma_font_family_property="serif" size="2">protoplasm</font><font   >) में यत्रतत्र बिखरे रहते हैं। क्लोरोफिल (</font><font padma_font_family_property="serif" size="2">chlorophyll</font><font   >) धारक वर्ण के लवक को हरित् लवक (</font><font padma_font_family_property="serif" size="2">chloroplas</font><font   >) कहा जाता है। इसी के कारण वृक्षों में हरापन  दिखलाई देता है। क्लोरोफिल के ही कारण पेड़ पौधे प्रकाश संश्लेषण  (</font><font padma_font_family_property="serif" size="2">photosynthesis</font><font   >) करते हैं। कुछ वैज्ञानिकों के मतानुसार लवक कोशिकाद्रव्यीय वंशानुगति (</font><font padma_font_family_property="serif" size="2">cytoplasmic inheritance</font><font   >) के रूप में कोशिका विभाजन के समय संततिकोशिकाओं में सीधे सीधे स्थानांतरित हो जाते हैं।</font></p><p>
<font   >(</font><font padma_font_family_property="serif" size="2">2</font><font   >) <b  >मैट्रिक्स </b>(</font><font padma_font_family_property="serif" size="2">matrix</font><font   >)</font><font padma_font_family_property="Symbol" face="Symbol" size="2">-</font><font   >मैट्रिक्स या आधात्री को इंटर्सेल्यूलर (</font><font padma_font_family_property="serif" size="2">intercellular</font><font   >) या ग्राउंड सब्स्टैंस (</font><font padma_font_family_property="serif" size="2">ground substance</font><font   >)
 भी कहा जाता है। जैसा नाम से ही स्पष्ट है, यह कोशिकाओं के मध्य भाग में 
स्थित होकर उन्हें परस्पर जोड़ने का कार्य करती है। ये सजीव तथा निर्जीव 
दोनों प्रकार की होती हैं। साधारणतया आधातृ संयोजक ऊतकों (</font><font padma_font_family_property="serif" size="2">connective tissues</font><font   >) में पाई जाती हैं। यह तंतु या रेशों द्वारा बनी होती है, जो तीन प्रकार के होते हैं : कॉलाजनी (</font><font padma_font_family_property="serif" size="2">collagenous</font><font   >), जालीदार (</font><font padma_font_family_property="serif" size="2">reticluar</font><font   >) तथा एलास्टिक (</font><font padma_font_family_property="serif" size="2">elastic</font><font   >)। यह सजातीय या समांगी (</font><font padma_font_family_property="serif" size="2">homogenous</font><font   >) पदार्थ होता है जो तरल अथवा जिलेटिन जैसी स्थित में रहता है। यह उपकला (</font><font padma_font_family_property="serif" size="2">epithelium</font><font   >), कोशिकाओं  (</font><font padma_font_family_property="serif" size="2">capillaries</font><font   >) तथा छोटी-छोटी शिराओं (</font><font padma_font_family_property="serif" size="2">veins</font><font   >) के नीचे जमी रहती है। इसमें म्यूकोपोलीसैक्केराइड अम्ल (</font><font padma_font_family_property="serif" size="2">mucopolysaccharide acids</font><font   >) पाए जाते हैं। आधात्री कोमल (</font><font padma_font_family_property="serif" size="2">soft</font><font   >) तथा दृढ़ (</font><font padma_font_family_property="serif" size="2">firm</font><font   >) दोनों प्रकार की होती है।</font></p><p>
<font   >(३) <b  >तरल पदार्थ</b></font><font padma_font_family_property="Symbol" face="Symbol" size="2">-</font><font   >ऊतकों में तरल पदार्थ भी होते हैं, जिनमें रक्त और लसीका (</font><font padma_font_family_property="serif" size="2">lymph</font><font   >) मुख्य हैं। ये दोनों आशयों (</font><font padma_font_family_property="serif" size="2">vesicles</font><font   >) अथवा नलिकाओं (</font><font padma_font_family_property="serif" size="2">tubules</font><font   >) से होकर प्रवाहित होते हैं। ऊतक तरल (</font><font padma_font_family_property="serif" size="2">tissue fluid</font><font   >) कोशिकाओं  को तर रखता है। अधातु के ही कारण शरीर का स्वरूप (</font><font padma_font_family_property="serif" size="2">Form</font><font   >)
 बना रहता है। जंतु का शरीर वस्तुत: और कुछ नहीं, अपितु अंत: कोशिकीय 
पदार्थ अथवा आधातृ का महल मात्र है, जिसमें अनेक रंग रूप और आकार प्रकार की
 अरबों कोशिकाओं की ईटें चुनी होती हैं। ये कोशिकाएँ अपने उत्पादों का आदान
 प्रदान करती हुई अपना जीवन व्यतीत करती रहती हैं।</font></p><font >
<p  >ऊतक विज्ञान शरीर के 
अंगतंत्रों की भी सम्यक् जानकारी देता है। अंगतंत्रों की सरंचना, रासायनिक
 प्रकृति एवं कार्यविधियों का ज्ञान प्राप्त करने के लिए ऊतक विज्ञान का 
सहारा लेना पड़ता है।</p>
</font><p><font ><b  >सं.ग्रं.</b></font><font padma_font_family_property="Symbol" face="Symbol" size="2">-</font><font   >बेलीज़
 टेक्स्ट बुक ऑव हिस्टोलॉजी; रिवाइज्ड़ बाइविल्फ्रडे एम. कोपेनहैवर 
(संपादक) एवं डोरोथी डी. जॉनसन; १४वीं आवृत्ति; विलियम्स ऐंड विल्किन्स 
कं., बाल्टीमोर, १९५८; बोर्न, जी.एच. (संपादक); साइटोलॉजी; ऐंड सेल 
फ़िज़िओलॉजी; तृतीय आवृत्ति; एकेडेमिक प्रेस, न्यूयार्क; १९६४; ब्लूम, विलियम
 एवं डॉन डब्ल्यू. फॉसेट, ए टेक्स्ट बुक आफॅ हिस्टोलॉजी; ९वीं एशियन 
आवृत्ति; डब्ल्यू.वी.सॉण्डर्स कं., फ़िलॉडेल्फ़िया (इगाकू शोइन लि. टोकियो), 
१९७०; डी. रॉबर्टीज़ ई. पी.डी. डब्ल्यू, डब्ल्यू., नोपिन्स्की ऐंड एफ़.ए.सेज :
 जेनरल साइटोलॉजी, तृतीय आवृत्ति, डब्ल्यू.बी.सॉण्डर्स कं. फिला., १९६०; 
ग्रीप, आर.ओ. (संपादक) : हिस्टोलॉजी, मैक्ग्रा हिल बुक कं. न्यूयॉर्क, 
१९५४।	(रा.सिं.)</font></p>
<font size="2"></font></body></html>