<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font ><b  >उम्मेदसिंह </b></font><font   >३.
 शाहपुरा (राजस्थान) के राजा। ये राजाधिराज नाहरसिंह  के ज्येष्ठ पुत्र थे।
 इनका विवाह खेतड़ी नरेश अजीतसिंह की पुत्री सूर्यकुमारी से हुआ था। 
सूर्यकुमारी से उत्पन्न इनका कोई भी संतान जीवित न रही, परंतु इन्होंने 
अपनी पत्नी के रहते दूसरा विवाह न किया। उनकी मृत्यु के बाद कृष्णगढ़ की 
राजकुमारी से इनका दूसरा विवाह हुआ जिससे इन्हें सुदर्शनदेव नामक पुत्र की 
प्राप्ति हुई। उम्मेदसिंह ने अपनी पहली पत्नी की स्मृति में उनके नाम पर 
नागरीप्रचारिणी सभा, काशी को २० हजार रुपए देकर 'सूर्यकुमारी पुस्तकमाला' 
के प्रकाशन की व्यवस्था को जिसके अंतर्गत सभा अनेक आकर ग्रंथ छाप चुकी है। 
इसके अतिरिक्त इन्होंने ३० हजार रुपए के दान से गुरुकुल विश्वविद्यालय, 
कांगड़ी (हरिद्वार) में सूर्यकुमारी आर्यभाषा गद्दी (चेयर) तथा पाँच हजार 
रुपए देकर वहीं से 'सूर्यकुमारी ग्रंथावली' के प्रकाशन की व्यवस्था भी की। 
सन् १९५४ई. में राजा उम्मेदसिंह का देहावसान हो गया।	(कै.चं.श.)</font></p>
<font size="2"></font></body></html>