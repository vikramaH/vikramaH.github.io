<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<font  size="4">
<p  ><b  >अल उतवी</b> तारीख 
  यामीनी अथवा 
  किताबुल-यामीनी 
  के लेखक, अबु-नसर-मोहम्मद 
  इब्न मोहम्मद जब्बरुल 
  उत्वी सुलतान महमूद 
  का मंत्री था। इसके 
  पूर्वजों ने शमानी 
  राजाओं के शासनकाल 
  में उच्च पदों को 
  सुशोभित किया। 
  नसिरुद्दीन सुबुक्तबीन 
  और महमूद के 
  शासनकाल का 
  वृत्तांत इसकी 
  पुस्तक में मिलता 
  है, पर गज़नी 
  सम्राट् के राज्यकाल 
  में ४१० हिजरी (१०२० ई.) 
  के बाद का विस्तृत 
  ब्योरा इसके ग्रंथ 
  में नहीं है। इसकी 
  मृत्यु की तिथि 
  निश्चित नहीं; पर 
  ४२० हिजरी (१०३० ई.) तक 
  यह जीवित था। 
  इसका ग्रंथ अरबी 
  में है जिसका 
  अनुवाद फारसी 
  में 'तर्जुमाए यामीनी' 
  के नाम से अबुल 
  शराक अर्वादकानी 
  ने ५२८ हिजरी (११९२ ई.) 
  में किया।</p>
</font>
<p><font  size="4"><b  >सं.ग्रं.</b></font><font padma_font_family_property="Symbol" face="Symbol" size="4">-</font><font    size="4">इलियट 
  और डाउसन : भारत 
  का इतिहास। 						 
  (बै.पु.)</font></p>
<font  size="4"> 
<p><b></b></p>
</font> 
</body></html>