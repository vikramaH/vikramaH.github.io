<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body class="Normal" bgcolor="#ffffff" lang="EN-US">
<p><b><span   style="font-size: 16pt; font-family: DV-TTSurekhEN;">फिटकारी 
  </span></b><span   style="font-size: 14pt; font-family: DV-TTSurekhEN;">को अंग्रेजी में पोटैश 
  ऐलम या केवल ऐलम भी कहते हैं। यह पोटैशियम सल्फेट और 
  ऐलुमिनियम सल्फेट का द्विलवण है, इसके चतुर्फलकीय क्रिस्टल 
  में क्रिस्टलीय जल के २४ अणु रहते हैं। इसके क्रिस्टल अत्यंत सरलता 
  से बनते हैं। इसका सूत्र <b  >पो<sub  >२</sub> गं औ<sub  >४</sub> ऐ<sub  >२</sub></b> 
  (<b  >गं औ<sub  >४</sub></b>)<sub  >३</sub> २४ <b  >हा<sub  >२ </sub>औ<sub> </sub></b>(</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">K</span><b><sub><span   style="font-size: 14pt; font-family: DV-TTSurekhEN;">२ </span></sub></b><span padma_font_family_property="DV1-TTSurekh" style="font-size: 14pt; font-family: DV1-TTSurekh;">SO</span><b><sub><span   style="font-size: 14pt; font-family: DV-TTSurekhEN;">४ </span></sub></b><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Al</span><b><sub><span   style="font-size: 14pt; font-family: DV-TTSurekhEN;">२</span></sub></b><span padma_font_family_property="DV1-TTSurekh" style="font-size: 14pt; font-family: DV1-TTSurekh;"> (SO</span><b><sub><span   style="font-size: 14pt; font-family: DV-TTSurekhEN;">४</span></sub></b><span padma_font_family_property="DV1-TTSurekh" style="font-size: 14pt; font-family: DV1-TTSurekh;">)</span><b><sub><span   style="font-size: 14pt; font-family: DV-TTSurekhEN;">३</span></sub></b><span padma_font_family_property="DV1-TTSurekh" style="font-size: 14pt; font-family: DV1-TTSurekh;"> 24 H</span><b><sub><span   style="font-size: 14pt; font-family: DV-TTSurekhEN;">२</span></sub></b><span padma_font_family_property="DV1-TTSurekh" style="font-size: 14pt; font-family: DV1-TTSurekh;"> O</span><span   style="font-size: 14pt; font-family: DV-TTSurekhEN;">) है।</span></p>
<p><span   style="font-size: 14pt; font-family: DV-TTSurekhEN;">पहले पहल फिटकरी ऐलम 
  शेल (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">shale</span><span   style="font-size: 14pt; font-family: DV-TTSurekhEN;">) से बनाई गई थी। 
  यह बड़ी मात्रा में ऐलूनाइट या फिटकरी पत्थर <b  >पो<sub  >२</sub> 
  गंऔ<sub  >४</sub> ऐ<sub  >२</sub></b> (<b  >गंऔ<sub  >४</sub></b>)<sub  >३</sub> 
  <b  >४ ऐ</b> <b  >(औ हा)<sub  >३</sub></b> (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">K</span><b><sub><span   style="font-size: 14pt; font-family: DV-TTSurekhEN;">२ </span></sub></b><span padma_font_family_property="DV1-TTSurekh" style="font-size: 14pt; font-family: DV1-TTSurekh;">S O</span><b><sub><span   style="font-size: 14pt; font-family: DV-TTSurekhEN;">४ </span></sub></b><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Al</span><b><sub><span   style="font-size: 14pt; font-family: DV-TTSurekhEN;">२</span></sub></b><span padma_font_family_property="DV1-TTSurekh" style="font-size: 14pt; font-family: DV1-TTSurekh;"> (SO</span><b><sub><span   style="font-size: 14pt; font-family: DV-TTSurekhEN;">४</span></sub></b><span padma_font_family_property="DV1-TTSurekh" style="font-size: 14pt; font-family: DV1-TTSurekh;">)</span><b><sub><span   style="font-size: 14pt; font-family: DV-TTSurekhEN;">३</span></sub></b><span padma_font_family_property="DV1-TTSurekh" style="font-size: 14pt; font-family: DV1-TTSurekh;"> 4 Al (OH)<sub padma_font_family_property="DV1-TTSurekh">3</sub></span><span   style="font-size: 14pt; font-family: DV-TTSurekhEN;">) 
  के वायु में भर्जन, निक्षालन (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">lixiviation</span><span   style="font-size: 14pt; font-family: DV-TTSurekhEN;">) और क्रिस्टलीकरण से 
  प्राप्त होती है। ऐलूनाइट से प्राप्त ऐलम को रोमन ऐलम भी 
  कहते हैं। ऐलूमिनों फेरिक के विलयन पर पोटैशियम सल्फेट 
  की क्रिया से भी फिटकारी प्राप्त हो सकती है। फेरिक ऑक्साइड 
  के कारण इसका रंग गुलाबी होता है, यद्यपि विलेय लोहा इसमें 
  बिल्कुल नहीं होता, या केवल लेश मात्र होता है।</span></p>
<p><span   style="font-size: 14pt; font-family: DV-TTSurekhEN;">पोटैश ऐलम ९२</span><span padma_font_family_property="&quot;Times New Roman&quot;">°</span><span   style="font-size: 14pt; font-family: DV-TTSurekhEN;"> सें. पर पिघलता है। 
  २००</span><span padma_font_family_property="&quot;Times New Roman&quot;">°</span><span   style="font-size: 14pt; font-family: DV-TTSurekhEN;"> सें. पर इसका जल निकल 
  जाता है जिसस यह सरध्रं पुंज में परिणत हो जाता है। इसे 
  जली हुई फिटकरी कहते हैं। वायु में इसके क्रिस्टल प्रस्फुटित 
  होते हैं, जो वायु से अमोनिया का अवशोषण कर क्षारक लवण 
  में परिवर्तित हो जाते हैं।</span></p>
<p><span   style="font-size: 14pt; font-family: DV-TTSurekhEN;">फिटकरी का उपयोग कागज 
  उद्योग, रंगसाजी, छींट की छपाई, पेय जल के शोधन और चमड़ा 
  कमाने में होता है।</span></p>
<p><span   style="font-size: 14pt; font-family: DV-TTSurekhEN;">ऐलम शब्द जब बहुवचन 
  में प्रयुक्त होता है, तब उससे उन सभी यौगिकों का बोध होता 
  है, जो पोटैश ऐलम से संगठन में समानता रखते हैं। ऐसे यौगिकों 
  में पोटैश का स्थान, लिथियम, सोडियम, अमोनियम, रूबीडीयम, 
  सीज़ियम, टेल्यूरियम धातुएँ तथा हाइड्रॉक्सीलैमिन <b  >ना हा<sub  >४</sub> 
  औ </b>(</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">N H<sub padma_font_family_property="DV1-TTSurekh">4</sub> 
  O</span><span   style="font-size: 14pt; font-family: DV-TTSurekhEN;">) एवं चतुर्थक नाइट्रोजन क्षारक <b  >ना </b>(<b  >का 
  हा<sub  >३</sub></b>)<sub  >४</sub> (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">N (C H<sub padma_font_family_property="DV1-TTSurekh">3</sub></span><span   style="font-size: 14pt; font-family: DV-TTSurekhEN;">)<sub  >४</sub>) 
  मूलक ले सकते हैं। ऐलुमिनियम का स्थान क्रोमियम (क्रोम ऐलम), 
  लोहा (लौह ऐलम), मैंगनीज, इरीडियम, गैलियम, वैनेडियम, 
  कोबल्ट इत्यादि ले सकते हैं। विरल मृद धातुएँ ऐलम नहीं बनती। 
  कुछ यौगिकों में <b  >गं औ<sub  >४</sub></b> (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">SO<sub padma_font_family_property="DV1-TTSurekh">4</sub></span><span   style="font-size: 14pt; font-family: DV-TTSurekhEN;">) 
  मूलक में सल्फर का स्थान सिलीनियम ले सकता है।</span></p>
<p padma_font_family_property="&quot;Times New Roman&quot;"><span   style="font-size: 14pt; font-family: DV-TTSurekhEN;">ऐलम संकर (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Complex</span>)<font    size="+1"> 
  यौगिक नहीं है। पानी में घुलने पर विलयन में इसके समसत 
  आयन अलग अलग रहते हैं : यह समरूपीय क्रिस्टल बनाता है। एक 
  लवण के क्रिस्टल पर दूसरे लवण के क्रिस्टल बड़ी सरलता से बनते 
  हैं। इसके मिश्रित क्रिस्टल भी बनते हैं और विभिन्न लवणों के 
  स्तरों के क्रिस्टल भी बनते हैं। बहुत अधिक विलेय होने के कारण 
  सोडिय ऐलम के क्रिस्टल बड़ी कठिनाई से प्राप्त होते हैं।   
  (सत्येंद्र वर्मा)</font></p>
</body></html>