<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><b><font    size="5">चेस्टर्टन, 
  गिलबर्ट कीथ</font><font  size="4"> 
  </font></b><font    size="4">ब्रिटिश 
  पत्रकार और 
  साहित्य समालोचक। 
  आपका जन्म लंदन 
  में २९ मई, १८७४ को हुआ१ 
  विद्यार्थी काल से 
  ही आपकी रुचि 
  साहित्यरचना 
  की ओर थी और 
  श्रेष्ठ काव्य रचना 
  पर आपको 'मिल्टन' 
  पुरस्कार मिला। 
  कई साहित्यिक 
  पत्रपत्रिकाओं 
  में आप नियमित 
  रूप से पुस्तकों 
  की समीक्षाएँ लिखते 
  रहे जिससे अंग्रेजोसाहित्यजगत् 
  में शीघ्र ही प्रतिष्ठित 
  हो गए। आपको 
  आलोचनाशैली 
  व्यंग्यपूर्ण थी। 
  राबर्ट ब्राउनिंग, 
  चार्ल्स डिकेंस, आर. 
  एल. स्टीवेंसन और 
  जार्ज बर्नार्ड 
  शॉ पर आलोचनात्मक 
  ग्रंथ लिखकर आपने 
  विशेष ख्याति 
  पाई। आपकी प्रतिभा 
  बहुमुखी थी। साहित्यालोचक 
  के साथ ही आप 
  कुशल कवि, नाटककार 
  ओर जासूसी 
  उपन्यास लेखक भी 
  थे। सन् १९२२ में रोमन 
  कैथलिक धर्म 
  अपनाया। आपकी 
  मृत्यु १४ जून, १९३६ को 
  हुई। आपको प्रमुख 
  रचनाएँ दि 'वाइल्ड 
  नाइट', 'दि डिफेंडेंट,' 
  'ट्वेल्व टाइप्स', 
  'हेरेटिक्स', 'दि 
  नेपोलियन ऑव 
  नाटिंग हि', 'दि 
  क्लब ऑव क्वियर 
  ट्रेडर्स', 'दि मैन 
  हू वाज़ थर्सडे', 
  'दि बल ऐंड दि क्रास', 
  'दि मैन हू न्यू 
  टू मच', 'कैथोलिक 
  एसेज़', 'दि एवरलास्टिंग 
  मैन' आदि हैं।</font></p>
<b></b>
<p><font  size="5"><b></b></font></p>
</body></html>