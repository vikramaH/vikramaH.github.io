<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">बिच्छू</span></b><span   style="font-size: 14pt; font-family: DV-TTSurekhEN;"> आर्थ्रोपोडा (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Arthropoda</span><span   style="font-size: 14pt; font-family: DV-TTSurekhEN;">) 
    संघ का साँस लेनेवाला ऐरैक्निड (मकड़ी) है। इसकी अनेक 
    जातियाँ हैं, जिनमें आपसी अंतर बहुत मामूली हैं। यहाँ बूथस 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Buthus</span><span   style="font-size: 14pt; font-family: DV-TTSurekhEN;">) 
    वंश का विवरण दिया जा रहा है, जो लगभग सभी जातियों पर 
    घटता है।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">बाह्य लक्षण </span></b><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> बिच्छू का शरीर 
    लंबा, संकरा और परिवर्ती रंगों का होता है। शरीर दो भागों 
    का बना होता है, एक छोटा अग्र भाग शिरोवक्ष या अग्रकाय (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">cephalothorax, 
    prosoma</span><span   style="font-size: 14pt; font-family: DV-TTSurekhEN;">) और दूसरा लंबा पश्चभाग, उदर (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">abdomen, 
    opisthosoma</span><span   style="font-size: 14pt; font-family: DV-TTSurekhEN;">) है। शिरोवक्ष एक पृष्ठवर्म (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">carapace</span><span   style="font-size: 14pt; font-family: DV-TTSurekhEN;">) 
    से पृष्ठत: आच्छादित रहता है, जिसके लगभग मध्य में एक जोड़ा 
    बड़ी आँखें और उसके अग्र पार्श्विक क्षेत्र में अनेक जोड़ा छोटी 
    आँखें होती हैं। उदर का अगला चौड़ा भाग मध्यकाय (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Mesosoma</span><span   style="font-size: 14pt; font-family: DV-TTSurekhEN;">) 
    सात खंडों का बना होता है। प्रत्येक खंड ऊपर पृष्ठक (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">tergum</span><span   style="font-size: 14pt; font-family: DV-TTSurekhEN;">) 
    से और नीचे उरोस्थि (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">sternum</span><span   style="font-size: 14pt; font-family: DV-TTSurekhEN;">) से आवृत होता है। 
    ये दोनों पार्श्वत: एक दूसरे से कोमल त्वचा द्वारा जुड़े होते 
    हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">पश्चकाय 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">metasoma</span><span   style="font-size: 14pt; font-family: DV-TTSurekhEN;">) उदर का पश्च, सँकरा भाग है जिसमें 
    पाँच खंड होते हैं। जीवित प्राणियों में पश्चकाय का अंतिम भाग, 
    जो पुच्छ है, स्वभावत: पीठ पर मुड़ा होता है। इसके अंतिम</span></p>
  <p class="MsoNormal" style="text-align: center;" align="center"><b style=""><span   style="font-size: 14pt; font-family: DV-TTSurekhEN;">चित्र. 
    बिच्छू</span></b></p>
  <p class="MsoNormal"><span   style="font-size: 14pt; font-family: DV-TTSurekhEN;">खंड 
    से अंतस्थ उपांग (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">appendage</span><span   style="font-size: 14pt; font-family: DV-TTSurekhEN;">) संधिबद्ध (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">articulated</span><span   style="font-size: 14pt; font-family: DV-TTSurekhEN;">) 
    होता है और पुच्छीय मेरुदंड (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">caudal spine</span><span   style="font-size: 14pt; font-family: DV-TTSurekhEN;">) 
    आधार पर फूला और शीर्ष पर, जहाँ विषग्रंथियों की वाहिनियाँ 
    खुलती हैं, नुकीला होता है। अंतिम खंड के अधर पृष्ठ (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">ventral 
    surface</span><span   style="font-size: 14pt; font-family: DV-TTSurekhEN;">) पर डंक के ठीक सामने गुदा द्वार स्थित 
    होता है। मुख एक छोटा सा छिद्र है, जो अग्रकाय के अगले सिरे 
    पर अधरत: स्थिर होता है। मुख पर लैब्रम (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">labrum</span><span   style="font-size: 14pt; font-family: DV-TTSurekhEN;">) 
    छाया रहता है।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">अग्रकाय के उपांग </span></b><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> ये छह जोड़ा 
    हैं। कीलिसैराएँ (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">chelicerae</span><span   style="font-size: 14pt; font-family: DV-TTSurekhEN;">) अग्रतम उपाँग हैं और 
    ये शिकार के अध्यावरण (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">integument</span><span   style="font-size: 14pt; font-family: DV-TTSurekhEN;">) 
    को फाड़ने के काम में आते हैं। प्रत्येक कीलिसैरा तीन जोड़ोंवाला 
    होता है। और कीला (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">chela</span><span   style="font-size: 14pt; font-family: DV-TTSurekhEN;">) 
    पर समाप्त होता है। पश्चस्पर्शक (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Pedipalps</span><span   style="font-size: 14pt; font-family: DV-TTSurekhEN;">) 
    द्वितीय जोड़ा होने के कारण आक्रमण करने तथा पकड़ने के 
    समर्थ साधन सिद्ध होते हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">चलने 
    के काम आनेवाले चारों पैर रचना की दृष्टि से एक से हैं और 
    शिरोवक्ष की बगल में देह से जुड़े हैं। पहले दो जोड़े के 
    आधारिक (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">basal</span><span   style="font-size: 14pt; font-family: DV-TTSurekhEN;">) खंड इस प्रकार रूपांतरित हुए हैं 
    कि वे लगभग जबड़े की तरह काम कर सकें।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">मध्यकाय के उपांग </span></b><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> मध्यकाय के प्रथम 
    खंड की उरोस्थि (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">sternum</span><span   style="font-size: 14pt; font-family: DV-TTSurekhEN;">) पर जननांगी प्रच्छद 
    ढक्कन (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">genital operculum</span><span   style="font-size: 14pt; font-family: DV-TTSurekhEN;">) पाया जाता है, जो 
    दरार (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">cleft</span><span   style="font-size: 14pt; font-family: DV-TTSurekhEN;">) से विभाजित, कोमल, मध्यस्थ, गोल 
    पालि (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">lobe</span><span   style="font-size: 14pt; font-family: DV-TTSurekhEN;">) हैं। इसके आधार पर जननांगी वाहिनी 
    का मुँह होता हैं। दूसरे खंड की उरोस्थि से दो कंघीनुमा 
    पेक्टिन (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">pectins</span><span   style="font-size: 14pt; font-family: DV-TTSurekhEN;">) जुड़े होते हैं। क्रिया 
    की दृष्टि से ये स्पर्शक (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">tactile</span><span   style="font-size: 14pt; font-family: DV-TTSurekhEN;">) 
    हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">मध्यकाय 
    के तीसरे, चौथे, पाँचवें और छठे खंडों की उरोस्थियाँ बहुत 
    चौड़ी होती हैं और प्रत्येक पर दो तिर्यक् रेखाछिद्र (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">oblique 
    slits</span><span   style="font-size: 14pt; font-family: DV-TTSurekhEN;">) रहते हैं, जिन्हें दृक्बिंदु (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">stigmata</span><span   style="font-size: 14pt; font-family: DV-TTSurekhEN;">) 
    कहते हैं। ये फुफ्फुसी कोश (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Pulmonary sacs</span><span   style="font-size: 14pt; font-family: DV-TTSurekhEN;">) 
    में पाए जाते हैं। शेष मध्यकायिक तथा मेटासोमा के खंड उपांगविहीन 
    होते हैं।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">अंत:कंकाल </span></b><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;">शिरोवक्ष के अग्र 
    में अनेक प्रक्रियाओं का एक काइटिनी (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">chitinous</span><span   style="font-size: 14pt; font-family: DV-TTSurekhEN;">) 
    प्लेट हैं, जिससे विभिन्न दिशाओं से आनेवाली पेशियाँ जुड़ी 
    होती हैं। इस काइटिनी प्लेट को एंडोस्टर्नाइट (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Endosternite</span><span   style="font-size: 14pt; font-family: DV-TTSurekhEN;">) 
    कहते हैं।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">पाचकतंत्र </span></b><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> आहारनाल (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">alimentary 
    canal</span><span   style="font-size: 14pt; font-family: DV-TTSurekhEN;">) एक सीधी नली हे जो मुँह से गुदा तक जाती है। 
    इसे चार प्रधान भागों में विभक्त किया जा सकता है : (१) मुखपूर्वी 
    कोटर (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">preoral cavity</span><span   style="font-size: 14pt; font-family: DV-TTSurekhEN;">), (२) अग्रांत्र (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">foregut</span><span   style="font-size: 14pt; font-family: DV-TTSurekhEN;">) 
    या मुखपथ (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">stomadaeum</span><span   style="font-size: 14pt; font-family: DV-TTSurekhEN;">), (३) मध्यांत्र (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">midgut</span><span   style="font-size: 14pt; font-family: DV-TTSurekhEN;">) 
    या मेसेंटरॉन (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">mesenteron</span><span   style="font-size: 14pt; font-family: DV-TTSurekhEN;">) और (४) पश्चांत्र या 
    गुदपथ (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">proctodaeum</span><span   style="font-size: 14pt; font-family: DV-TTSurekhEN;">) या पाचन की प्रक्रिया 
    में उदर ग्रंथियाँ और हेपैटोपैंक्रिअस (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">hepato-pancreas</span><span   style="font-size: 14pt; font-family: DV-TTSurekhEN;">) 
    सहचरित अग (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">organs</span><span   style="font-size: 14pt; font-family: DV-TTSurekhEN;">) होते हैं।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">परिसंचरण तंत्र </span></b><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> बिच्छू का परिसंचरण 
    तंत्र सुविकसित होता हैं। इसमें नलिकाकार ऑस्टिएट (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">ostiate</span><span   style="font-size: 14pt; font-family: DV-TTSurekhEN;">), हृदय, धमनियाँ, शिराएँ 
    और कोटर (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">sinuses</span><span   style="font-size: 14pt; font-family: DV-TTSurekhEN;">) हैं। रक्त रंगहीन तरल 
    के रूप में नीली छटा से युक्त होता है, जो उसमें घुले हीमोसायनिन 
    रंगद्रव्य के कारण होती है। इसमें असंख्य केंद्रिकित (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">nucleated</span><span   style="font-size: 14pt; font-family: DV-TTSurekhEN;">) कणिकाएँ होती हैं।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">श्वसन अंग </span></b><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> तीसरे से छठे 
    मध्यकायिक खंड के अधर पार्श्वक बगल में चार जोड़ा पुस्त-फुफ्फुस 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">booklungs</span><span   style="font-size: 14pt; font-family: DV-TTSurekhEN;">) स्थित होते हैं। प्रत्येक 
    पुस्त-फुफ्फुस (१) फुफ्फुस कोष्ठ जिसमें खोखली पटलिकाएँ होती 
    हैं तथा जिनमें रक्त प्रवाहित होता है, (२) वायुपरिकोष्ठ (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">atsium</span><span   style="font-size: 14pt; font-family: DV-TTSurekhEN;">) और (३) बाहर की ओर खुलनेवाले 
    दृग्बिंदु (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">stigma</span><span   style="font-size: 14pt; font-family: DV-TTSurekhEN;">) का बना होता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">बिच्छू 
    की श्वसन क्रियाविधि में शरीर की पृष्ठपार्श्वीय (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">dorsolateral</span><span   style="font-size: 14pt; font-family: DV-TTSurekhEN;">) 
    पेशियों की सक्रियता के कारण फुफ्फुस का तालबद्ध संकुचन और 
    शिथिलन (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">contraction &amp; relaxation</span><span   style="font-size: 14pt; font-family: DV-TTSurekhEN;">) 
    होता है। बिच्छू में पुस्तफुफ्फुस के अतिरिक्त अन्य श्वसन अंगों 
    का अभाव है। त्वक्श्वसन (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">cutaneous respiration</span><span   style="font-size: 14pt; font-family: DV-TTSurekhEN;">) 
    नहीं होता।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">उत्सर्जन तंत्र </span></b><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> बिच्छू में तीन 
    भिन्न अंगों से उत्सर्जन की क्रिया होती है : (१) एक जोड़ा मैलपीगी 
    नलिकाएँ (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Malpighian tubules</span><span   style="font-size: 14pt; font-family: DV-TTSurekhEN;">), 
    जिनका रंग भूरा होता है, (२) एक जोड़ा श्रोणि ग्रंथियाँ (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">coxal 
    glands</span><span   style="font-size: 14pt; font-family: DV-TTSurekhEN;">) तथा (३) एक यकृत अथवा हेपैटोपैंक्रिअस 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Hepato-pancreas</span><span   style="font-size: 14pt; font-family: DV-TTSurekhEN;">)।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">जननतंत्र </span></b><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> नर मादा के लिंग 
    अलग अलग होते हैं। नर मादा की अपेक्षा छोटा होता है और 
    उसका उदर अपेक्षाकृत सँकरा होता है। नर के पश्चस्पर्शक प्राय: 
    अपेक्षाकृत लंबे और अंगुलियाँ छोटी और पुष्ट होती हैं। नर 
    की दुम प्राय: मादा की अपेक्षा लंबी होती है। जननिक प्रच्छद 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">genital operculum</span><span   style="font-size: 14pt; font-family: DV-TTSurekhEN;">) सदैव दो आवरकों (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">flaps</span><span   style="font-size: 14pt; font-family: DV-TTSurekhEN;">) 
    का बना होता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">नर 
    के वृषण (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">testes</span><span   style="font-size: 14pt; font-family: DV-TTSurekhEN;">) में आड़ी शाखाओं से 
    जुड़ी हुई दो जोड़ा अनुदैर्घ्य नलियाँ होती हैं। प्रत्येक वृषण, 
    एक मध्यस्थ शुक्रवाहक (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">median vas deferens</span><span   style="font-size: 14pt; font-family: DV-TTSurekhEN;">) 
    से जुड़ा होता है, जिसका अंतस्थ भाग सहायक ग्रंथि (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">accessory 
    gland</span><span   style="font-size: 14pt; font-family: DV-TTSurekhEN;">) युक्त और द्विशिश्न (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">double penis</span><span   style="font-size: 14pt; font-family: DV-TTSurekhEN;">) 
    के रूप में रूपांतरित होता है। वृषण का अंतस्थ सिरा प्रच्छद 
    ढक्कन (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">operculum</span><span   style="font-size: 14pt; font-family: DV-TTSurekhEN;">) के ठीक पीछे होता 
    है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">मादा 
    के तीन अनुदैर्घ्य नलियों का एक अयुग्मित अंडाशय (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">ovary</span><span   style="font-size: 14pt; font-family: DV-TTSurekhEN;">) 
    होता है, जिसमें आड़ी योजक शाखाएँ होती हैं। अंडवाहिनियाँ 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">oviduct</span><span   style="font-size: 14pt; font-family: DV-TTSurekhEN;">) 
    प्रच्छद ढक्कन पर खुलती हैं।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">तंत्रिकातंत्र</span></b><span style="font-size: 14pt; font-family: DV-TTSurekhEN;"> 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> केंद्रीय तंत्रिकातंत्र 
    में मसिष्क, अधर-तंत्रिका-रज्जु (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">ventral 
    nerve cord</span><span   style="font-size: 14pt; font-family: DV-TTSurekhEN;">) और तंत्रिकाएँ होती हैं। आँख और पेक्टिन 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">pectins</span><span   style="font-size: 14pt; font-family: DV-TTSurekhEN;">) विशिष्ट संवेदी अंग हैं।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">विषग्रंथि </span></b><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> बिच्छू में एक जोड़ा 
    विषग्रंथियाँ होती हैं, जो पुच्छखंड (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">telson</span><span   style="font-size: 14pt; font-family: DV-TTSurekhEN;">) 
    की तुंबिका (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">ampulla</span><span   style="font-size: 14pt; font-family: DV-TTSurekhEN;">) में अगल बगल रहती 
    हैं। इनकी पेशियाँ मजबूत होती हैं और विषग्रंथियों की 
    वाहिकाएँ दंश के सिरे पर खुलती हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">विष 
    स्वादहीन, गंधहीन और अल्पश्यान (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">viscous</span><span   style="font-size: 14pt; font-family: DV-TTSurekhEN;">) 
    तरल है। यह पानी, नमकीन विलयन और ग्लिसरीन में विलेय 
    है। पर ऐल्कोहॉल और ईथर में नहीं घुलता। बिच्छू बिना 
    छेड़े डंक नहीं मारते। मनुष्यों पर विष का घातक प्रभाव नहीं 
    पड़ता और स्वयं बिच्छू पर भी कोई कुप्रभाव नहीं पड़ता।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">स्वभाव </span></b><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    पथरीले स्थान और बलुई मिट्टी बिच्छू के प्राकृतिक आवास 
    हैं। ये प्राय: विदरिकाओं (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">crevices</span><span   style="font-size: 14pt; font-family: DV-TTSurekhEN;">) 
    और चपटे पत्थरों के नीचे पाए जाते हैं। ये स्वभावत: अकेले 
    रहते हैं, पर वर्षाऋतु के आरंभ में पत्थरों के नीचे बड़ी संख्या 
    में पाए जाते हैं। ये मक्खियों, तिलचट्टों और अन्य कीटों पर 
    निर्वाह करनेवाले परभक्षी हैं और अपने शिकार के शरीर से 
    सिर्फ तरल पदार्थ चूसते हैं। चूसने की क्रिया में दो घंटे से 
    अधिक समय लग जाता है। इनमें स्वजातिभक्षण भी होता है। 
    चलते समय ये अपने पश्चस्पर्शकों को, जो स्पर्शक और परिग्राही 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Prehensile</span><span   style="font-size: 14pt; font-family: DV-TTSurekhEN;">) अंग का कार्य करते हैं, क्षैतिज रखते 
    हैं। शरीर, पैरों पर उठा होता है, दुम पीठ पर आगे की ओर 
    मुड़ी होती है और डंक पीठ पर नीचे की ओर झुका रहता 
    है। बिच्छुओं का स्पर्शज्ञान विकसित और दृष्टि अत्यल्प होती है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">ये 
    सजीव प्रजक (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">viviparous</span><span   style="font-size: 14pt; font-family: DV-TTSurekhEN;">) हैं। नवजात शिशु माता 
    की पीठ पर रहते हैं। प्रजनन वर्षाऋतु के गरम दिनों में होता 
    है। संगम के समय नर और मादा दुम उलझाकर कामदनृत्य (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">nuptial dance</span><span   style="font-size: 14pt; font-family: DV-TTSurekhEN;">) करते हैं। नर अपने 
    पश्चस्पर्शक से मादा का पश्चस्पर्शक पकड़कर, आगे पीछे की ओर 
    चलता है और मादा प्राय: स्वेच्छा से उसका साथ देती है। वे 
    घंटों गोलाई में घूमते रहते हैं। अंत में नर मादा को पकड़े 
    हुए ही, एक उपयुक्त पत्थर के नीचे गड्ढा खोदता है और फिर 
    दोनों उसमें चले जाते हैं। संगम के उपरांत मादा नर को निगल 
    जाती है।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">वितरण </span></b><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    बूथस (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Buthus</span><span   style="font-size: 14pt; font-family: DV-TTSurekhEN;">) वंश ध्रुवीय और आर्कटिक 
    क्षेत्र, इथियोपियाई क्षेत्र, जांबेरी, चीन, भारत तथा भूमध्यसागरीय 
    देशों में सर्वत्र पाया जाता है। यह भारत में मध्यप्रदेश, दक्षिण 
    भारत एवं संपूर्ण पश्चिम भारत में पाया जाता है। बर्मा, लंका 
    और पश्चिमी घाट के दक्षिण में मलाबार तट में नहीं पाया जाता, 
    यद्यपि कोंकण में पाया जाता है।<span   style="">  
 
    </span>(रामचंद्र सक्सेना)</span></p>
</div>
</body></html>