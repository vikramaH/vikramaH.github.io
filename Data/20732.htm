<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >कर्ण </b> पुराणानुसार 
  सूर्य से उत्पन्न कुंती 
  के प्रसिद्ध पुत्र 
  जिन्हें इंद्र ने एक 
  विशेष शक्ति प्रदान 
  की थी। इनके दो 
  नाम और हैं-वसुषेण 
  एवं वैकर्तन। इनकी 
  और दुर्योधन 
  की बड़ी मैत्री थी। 
  दुर्योधन ने इन्हें 
  अंगदेश का राजा 
  घोषित कर दिया 
  था और द्रौपदी 
  के स्वयंवर में 
  ये ब्राह्मण-वेशधारी 
  अर्जुन द्वारा परास्त 
  हुए थे। द्रोणाचार्य 
  ने जब कर्ण को 
  ब्रह्मस्त्र की शिक्षा 
  देने से इनकार 
  कर दिया तब 
  वे परशुराम 
  के पास जाकर 
  यह विद्या सीखने 
  गए। पर जब उन्हें ज्ञात 
  हुआ कि कर्ण ने 
  झूठ बोल, ब्रह्मण 
  बनकर गुरु को 
  धोखा दिया है 
  तब परशुराम 
  ने कर्ण को शाप 
  दे दिया। दिग्विजय 
  करने के लिए बाहर 
  जाकर दुर्योधन 
  के लिए कर्ण ने 
  बहुत सा धन एकत्र 
  किया। महाभारत 
  के १६वें दिन द्रोणाचार्य 
  के मारे जाने 
  पर ये डेढ़ दिन 
  के लिए कौरवों 
  के सेनापति रहे, 
  और १७वें दिन 
  अर्जुन के हाथ 
  से इनकी मृत्यु 
  हुई।	(रा.द्वि.)</font></p>
</body></html>