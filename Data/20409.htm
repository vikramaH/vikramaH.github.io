<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >एल्बर्टन 
  </b>संयुक्त राज्य, 
  अमरीका के जार्जिया 
  राज्य के उत्तर पूर्वी 
  भाग में एलबर्ट 
  जिले का प्रधान 
  नगर है। यह सावेना 
  नदी से १० मील की 
  दूरी पर पर 
  सन् १७९० ई. में बसा 
  था। यह दक्षिणी 
  रेलवे का एक प्रमुख 
  स्टेशन और समुद्र 
  के किनारे (सी-बोर्ड) 
  के क्षेत्र के हवाई 
  मार्ग पर एक हवाई 
  अड्डा है। इसके ईद-गिर्द 
  ग्रैनाइट चट्टान 
  की कई खदानें 
  हैं। इसके आसपास 
  के क्षेत्र में मक्का, 
  कपास, तिनपतिया 
  और आल्फाल्फा 
  घास उपजाई जाती 
  हैं। यहाँ सतालू 
  भी काफी पैदा 
  होता है तथा 
  सूत, चौड़े चादर, 
  बिनौले का तेल, 
  पर्दे और कपड़े 
  तैयार किए जाते 
  हैं।	(श्या.सुं.श.)</font></p>
</body></html>