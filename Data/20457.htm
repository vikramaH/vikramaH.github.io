<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >ऐक्टन, जान 
  एमरिक एडवर्ड डालवर्ग 
  </b>(१८३४-१९०२) अंग्रेज इतिहासकार; 
  रिचर्ड ऐक्टन का 
  एकमात्र पुत्र। परिवार 
  रोमन कैथोलिक। 
  शिक्षा आस्कट, ऐडिबनरा, 
  डोलेंगर की अध्यक्षता 
  में म्यूनिख़ में। 
  डोलिंगर ने ही 
  ऐक्टन में गहरे 
  इतिहास प्रेम और 
  शोध की नींव 
  डाली। ऐक्टन का उद्देश्य 
  एक बृहत् पुस्तक 
  'स्वतंत्रता का इतिहास' 
  लिखने का था 
  और इसी से प्रेरित 
  होकर उसने छोटी 
  अवस्था में ही एक भव्य 
  ऐतिहासिक पुस्तकालय 
  बनाना आरंभ 
  कर दिया था।</font></p>
<p><font    size="4">ऐक्टन ग्लैड्स्टन 
  का अभिन्न मित्र, सलाहकार 
  और प्रशंसक था। 
  १८६९ में ग्लैड्स्टन ने 
  उसे बैरन की उपाधि 
  से विभूषित किया। 
  १८९५ में ऐक्टन कैंब्रिज 
  में आधुनिक इतिहास 
  का रीजस प्रोफेसर 
  हो गया। तभी 
  'कैब्रिज के आधुनिक 
  इतिहास' पुस्तक 
  की उसने योजना 
  बनाई जो उसके 
  जीवनकाल में 
  पूरी नहीं हो 
  पाई। मनुष्य के 
  आध्यात्मिक विकास 
  के संबंध में उसका 
  एक प्रसिद्ध कथन था</font><font padma_font_family_property="serif" size="4">&#8211;</font><font    size="4">''शक्ति 
  भ्रष्ट करती है; 
  पूर्ण (अनियंत्रित) 
  शक्ति पूर्णत: भ्रष्ट 
  करती है।'' ऐक्टन 
  की मृत्यु पर उसका 
  ५९,००० पुस्तकों का विशाल 
  पुस्तकालय उसके 
  इच्छानुसार कैब्रिज 
  विश्वविद्यालय को 
  मिला।	(स.च.)</font></p> 
</body></html>