<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b> 
<p><font  size="4"><b  >क्रेस्नोवोदस्क</b></font><font    size="4"> 
  सोवियत गणतंत्र 
  के तुर्कोमन प्रदेश 
  का एक पोत पत्तन 
  जो कास्पियन 
  सागर के दक्षिणी 
  ओर बलखान की 
  खाड़ी के उत्तरी 
  किनारे पर 
  स्थित है (स्थिति 
  : ४०<sup  >०</sup> १</font><sup><font padma_font_family_property="Courier New" face="Courier New" size="4">&#8217;</font></sup><font    size="4"> 
  उ. तथा ५२<sup  >०</sup> ५२</font><font padma_font_family_property="Arial" face="Arial" size="4">&#8217;</font><font    size="4"> 
  पू.)। यह नगर सेंट्रल 
  एशियन रेलवे 
  का पश्चिमी छोर 
  का अंतिम स्टेशन 
  है। यह रेलवे 
  सामरिक दृष्टि 
  से १८८० ई. में मनाई 
  गई थी जो माइकेल 
  की खाड़ी से आरंभ 
  होकर क्रेस्नोवोदस्क 
  की खाड़ी के दक्षिण 
  तक जाती थी। माइकेल 
  की खाड़ी में जल 
  छिछला होने 
  के कारण १८९६ ई. में 
  क्रेस्नोवोदसक 
  जहाँ १८१७ ई. का बना 
  एक दुर्ग है, रेल 
  का अंतिम स्टेशन 
  बना। मध्य एशिया 
  के कपास उत्पादक 
  क्षेत्र और यूरोपीय 
  रूस के कपड़ा उत्पादक 
  क्षेत्र के बीच व्यावसायिक 
  कड़ी होने के कारण 
  जब रेल की महत्ता 
  बढ़ी तब उतारने 
  चढ़ाने की कठिनाई 
  कम करने तथा 
  ऋ तु संबंधी बाधाओं 
  को दूर करने 
  की दृष्टि से क्रेस्नोवोदस्क 
  से अस्त्राखान तक 
  के रेलमार्ग 
  के स्थान पर ताशकंद 
  से ऑरेनबुर्ग 
  के बीच एक नया 
  रेलमार्ग बना। 
  किंतु इससे इस नगर 
  की महत्ता में विशेष 
  कमी नहीं आई। 
  यह आज भी तुर्कमानिस्तान 
  और पश्चिमी उजबेकिस्तान 
  की रूई और मेवे 
  के निर्यात की 
  मुख्य मंडी है। यहाँ 
  नेप्था, लकड़ी, मक्का 
  और चीनी का 
  आयात होता 
  है। यहाँ तेल साफ 
  करने का कारखाना 
  है। (परमेश्वरीलाल 
  गुप्त)</font></p>
<font size="2"></font></body></html>