<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b> 
<p><font  size="4"><b  >कोल टामस</b></font><font    size="4"> 
  (१८०१-४१) अमरीकन चित्रकार। 
  लंकाशयार (इंग्लैंड) 
  में १८०८ में जन्म। १८१९ ई. 
  में परिवार 
  अमरीका चला 
  गया। अमरीका 
  जाने पर वह घूमकर 
  व्यक्तिचित्रण करनेवाले 
  स्टेन नामक चित्रकार 
  से चित्रकला की 
  आरंभिक शिक्षा 
  प्राप्त की और 
  स्वयं भी घूम घूम 
  कर व्यक्ति चित्र 
  बनाने लगा। किंतु 
  इससे उसे विशेष 
  अर्थप्राप्ति न हो 
  सकी। तब वह १८२५ में 
  न्यूयार्क चला 
  गया और वहाँ 
  उसने एक भोजनालय 
  में अपने कुछ प्राकृतिक 
  दृश्यों के चित्र 
  प्रदर्शित किए। इस 
  प्रकार उसने चित्र 
  समीक्षकों का 
  ध्यान अपने कृतित्व 
  से आकृष्ट किया 
  ओर शीघ्र वह अमरीकी 
  रोमैंटिक भूदृश्यकारों 
  में अग्रणी बन गया। 
  उसकी यथार्थवादी 
  भूदृश्यकारिता 
  धीरे धीरे धार्मिक 
  नैतिकता का 
  शिकार हो गई। 
  उसके चित्रों की 
  प्रसिद्ध सीरीज़ 
  </font><font padma_font_family_property="Arial" face="Arial" size="4">&#8216;</font><font    size="4">कोर्स 
  ऑव् एंपायर</font><font padma_font_family_property="Arial" face="Arial" size="4">&#8217;</font><font    size="4"> 
  उसी दिशा में प्रस्तुत 
  हुई जो आज भी 
  अपने अतियथार्थवादी 
  (सर्रियलिस्ट) तथ्यों 
  के कारण प्रसिद्ध 
  है। (पद्मा उपाध्याय)</font></p>
<font size="2"></font></body></html>