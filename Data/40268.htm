<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="5"><b  >चकोर 
  </b></font><font    size="4">(</font><font padma_font_family_property="Times New Roman, Times, serif" face="Times New Roman, Times, serif" size="4">Chukor 
  or French Partridge, Caccabis chukor</font><font    size="4">) 
  एक साहित्यिक पक्षी 
  है, जिसके बारे 
  में हमारे देश 
  के कवियों ने 
  यह कल्पना कर 
  रखी है कि यह 
  सारी रात चंद्रमा 
  की ओर ताका 
  करता है और 
  अग्निस्फुलिंगों को 
  चंद्रमा के टुकड़े 
  समझकर चुनता 
  रहता है। इसमें 
  वास्तविकता केवल 
  इतनी है कि कीटभक्षी 
  पक्षी होने के 
  कारण, चकोर 
  चिनगारियों 
  को जुगनू आदि 
  चमकनेवाले कीट 
  समझकर उनपर 
  भले ही चोंच 
  चला दे। लेकिन 
  न तो यह आग के 
  टुकड़े ही खाता 
  है और न निर्निमेष 
  सारी रात चंद्रमा 
  को ताकता ही 
  रहता है।</font></p>
<font  size="4"> 
<p  >चित्र. चकोर</p>
</font> 
<p><font    size="3">चकार 
  पक्षी (&#2400;ध्ड्ढद्म) वर्ग के 
  मयूर (घ्ण्aद्मत्aदत्ड्डaड्ढ) कुल 
  का प्राणी है, जिसकी 
  शिकार किया 
  जाता है। इसका 
  माँस स्वादिष्ट 
  होता है। चकोर 
  मैदान में न रहकर 
  पहड़ों पर रहना 
  पसंद करता है। 
  यह तीतर से स्वभाव 
  और रहन सहन 
  में बहुत मिलता 
  जुलता है। पालतू 
  हो जाने पर 
  तीतर की भाँति 
  ही अपने मालिक 
  के पीछे पीछे 
  चलता है। इसके 
  बच्चे अंडे से बाहर 
  आते ही भागने 
  लगते हैं।</font></p>
<p><font    size="4">चकोर- 
  (साहित्य) परंपराप्राप्त 
  लोकप्रसिद्धि के 
  अनुसार तथा कविसमय 
  को काल्पनिक 
  मान्यताओं के 
  अनुरूप, चकोर 
  चंद्रकिरणों 
  पीकर जीवित 
  रहता है (शाङ्र्गघरपद्धति, 
  १.२३)। इसीलिये इसे 
  'चंद्रिकाजीवन' 
  और 'चंद्रिकापायी' 
  भी कहते हैं। प्रवाद 
  है कि वह चंद्रमा 
  का एकांत प्रेमी 
  है और रात 
  भर उसी को एकटक 
  देखा करता है। 
  अँधेरी रातों 
  में चद्रमा और 
  उसकी किरणों 
  के अभाव में वह 
  अंगारों को 
  चंद्रकिरण समझकर 
  चुगता है। चंद्रमा 
  के पति उसकी इस 
  प्रसिद्ध मान्यता 
  के आधार पर 
  कवियों द्वारा 
  प्राचीन काल से, 
  अनन्य प्रेम और 
  निष्ठा के उदाहरण 
  स्वरूप चकोर संबंधी 
  उक्तियाँ बराबर 
  की गई हैं। इसका 
  एक नाम विषदशर्नमृत्युक 
  है जिसका आधार 
  यह विश्वास है 
  कि विषयुक्त खाद्य 
  सामाग्री देखते 
  ही उसकी आँखें 
  लाल हो जाती 
  है और वह मर 
  जाता है। कहते 
  हैं, भोजन की 
  परीक्षा के लिये 
  राजा लोग उसे 
  पालते थे।</font></p>
<p><font    size="4">	(श्याम 
  तिवारी)</font></p>
<b></b>
<p><font  size="5"><b></b></font></p>
</body></html>