<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">लज्हाँद्र, आद्रियें मारि </span></b><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">Legendre 
    Adrien Marie</span><span   style="font-size: 14pt; font-family: DV-TTSurekhEN;">, सन् १७५२ से १८३३) फ्रांसीसी गणितज्ञ का जन्म 
    १८ सितम्बर, १७५२ ई. को हुआ था। इन्होंने शिक्षा पैरिस में 
    प्राप्त की। गणित जगत् में इनकी ख्याति दीर्घवृत्तीय समाकलों 
    एवं फलनों, संख्याओं के सिद्धांत, दीर्घवृत्तज एवं उपगोल के 
    आकर्षण और लघुतम वर्ग संबंधित शोधों के कारण है। इनके 
    अतिरिक्त इन्होंने भू-मापन विज्ञान के अनेक सूत्रों एवं प्रमेयों 
    और 'लजाँद्र के फलन' का भी आविष्कार किया। इनकी प्रसिद्ध 
    पुस्तकें 'फौक्स्येजेलिप्तिक' (</span><span padma_font_family_property="Courier" style="font-size: 14pt; font-family: Courier;">Fonctions 
    Elliptiques</span><span   style="font-size: 14pt; font-family: DV-TTSurekhEN;">), भाग १ और २, (१८२५ ई., १८२६ ई.), 'काल्क्यलैतेग्राल' 
    (</span><span padma_font_family_property="Courier" style="font-size: 14pt; font-family: Courier;">Calcul Integral</span><span   style="font-size: 14pt; font-family: DV-TTSurekhEN;">), भाग १, २ और 
    ३ (१८११, १६, १७), 'थेओरि दे न्व्रौा' (</span><span padma_font_family_property="Courier" style="font-size: 14pt; font-family: Courier;">Theorie des Nombres</span><span   style="font-size: 14pt; font-family: DV-TTSurekhEN;">, 
    सन् १८३०) और 'एलेमां द जेओमेत्रि' (</span><span padma_font_family_property="Courier" style="font-size: 14pt; font-family: Courier;">Elements 
    de Geometrie</span><span   style="font-size: 14pt; font-family: DV-TTSurekhEN;">, सन् १७९४) हैं। १० जनवरी, १८३३ ई. को पैरिस 
    में इनकी मृत्यु हो गई।<span   style="">   
    </span>(रामकुमार )</span></p>
</div>
</body></html>