<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >काक्स, डेविड 
  </b> (१७८३-१८५९) अंग्रेज चित्रकार 
  डेविड काक्स का नाम 
  कांस्टेबुल जैसे 
  श्रेष्ठ कलाकारों 
  के साथ लिया 
  जाता है। इंग्लैंड 
  के दृश्यों का चित्रण 
  ही इनकी कृतियों 
  में अधिक हुआ है। 
  बर्मिघम आर्ट गैलरी 
  तथा ब्रिटिश म्यूज़ियम 
  में इनकी कृतियाँ 
  आज भी देखी जा 
  सकती हैं। इनके 
  'शांति और युद्ध' 
  तथा 'क्लाइव वैली' 
  नामक चित्र प्रसिद्ध 
  हैं।	(भा.स.)</font></p>
</body></html>