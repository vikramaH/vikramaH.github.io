<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >कश्मीर 
  </b>(३२<font padma_font_family_property="Symbol" face="Symbol">� </font>१७</font><font padma_font_family_property="Symbol" face="Symbol" size="4">� 
  </font><font    size="4">उ.अ. से ३६<font padma_font_family_property="Symbol" face="Symbol">� 
  </font>५८<font padma_font_family_property="Symbol" face="Symbol">�</font> उ.अ. और ७३<font padma_font_family_property="Symbol" face="Symbol">� 
  </font>२६<font padma_font_family_property="Symbol" face="Symbol">� </font>पू.दे. से 
  ८३<font padma_font_family_property="Symbol" face="Symbol">� </font>३०<font padma_font_family_property="Symbol" face="Symbol">� </font>पू.दे. 
  तक) भारतवर्ष 
  का धुर उत्तरी 
  राज्य है। इसमें 
  जम्मू (पुँछ सहित), 
  कश्मीर, लद्दाख 
  बल्तिस्तान एवं गिलगित 
  के क्षेत्र सम्मिलित 
  हैं। इस राज्य का 
  पाकिस्तान अधिकृत 
  भाग को लेकर 
  क्षेत्रफल २,२२,२३६ वर्ग 
  कि.मी. एवं उसे १,३८,१२४ 
  वर्ग कि.मी. है। 
  यहाँ के निवासियों 
  में अधिकांश मुसलमान 
  हैं, किंतु उनकी 
  रहन-सहन, रीति-रिवज 
  एवं संस्कृति पर 
  हिंदू धर्म की 
  पर्याप्त छाप है। 
  पाकिस्तान अधिकृत 
  क्षेत्र को छोड़कर 
  १९७१ की प्रथामांकित 
  गणना के अनुसार 
  कश्मीर की जनसंख्या 
  ४६,१६,६३२ है। कश्मीर के 
  सीमांत क्षेत्र 
  पाकिस्तान, अफगानिस्तान, 
  सिंक्यांग तथा 
  तिब्बत से मिले 
  हुए हैं। कश्मीर भारत 
  का महत्वपूर्ण 
  राज्य है। </font></p>
<font size="2"> 
<p><font    size="4">कश्मीर 
  के अधिकांश क्षेत्र 
  पर्वतीय हैं। केवल 
  दक्षिण-पश्चिम में 
  पंजाब के मैदानों 
  का क्रम चला आया 
  है। कश्मीर क्षेत्र 
  की प्रधानतया 
  दो विशाल पर्वतश्रेणियाँ 
  हैं। सुदूर उत्तर 
  में कराकोरम 
  तथा दक्षिण में 
  हिमालयजास्कर 
  श्रेणियाँ हैं जिनके 
  मध्य सिंधु नदी 
  की सँकरी घाटी 
  समाविष्ट है। हिमालय 
  की प्रमुख श्रेणी 
  की दक्षिणी ढाल 
  की ओर संसारप्रसिद्ध 
  कश्मीर की घाटी 
  है जो दूसरी 
  ओर पीर पंजाल 
  की पर्वतश्रेणी 
  से घिरी हुई 
  है। परी पंजाल 
  पर्वत का क्रम दक्षिण 
  में पंजाब की 
  सीमावर्ती नीची 
  तथा अत्यधिक विदीर्ण 
  तृतीय युगीन 
  पहाड़ियों तक 
  चला गया है। </font></p>
<p><font    size="4">प्राकृतिक 
  दृष्टि से कश्मीर 
  को तीन भागों 
  में विभाजित 
  किया जा सकता 
  है : </font></p>
<p><font    size="4">१. जम्मू क्षेत्र 
  की बाह्य पहाड़ियाँ 
  तथा मध्यवर्ती पर्वतश्रेणियाँ,</font></p>
<p><font    size="4">२. कश्मीर 
  घाटी, </font></p>
<p><font    size="4">३. सुदूर 
  बृहत् मध्य पर्वतश्रेणियाँ 
  जिनमें लद्दाख, 
  बल्तिस्तान एवं गिलगित 
  के क्षेत्र सम्मिलित 
  हैं। </font></p>
<p><font    size="4">कश्मीर 
  का अधिकांश भाग 
  चिनाव, झेलम 
  तथा सिंधु नदी 
  की घाटियों 
  में स्थित है। केवल 
  मुज़ताघ तथा 
  कराकोरम 
  पर्वतों के उत्तर 
  तथा उत्तर-पूर्व 
  के निर्जन तथा 
  अधिकांश अज्ञात 
  क्षेत्रों का जल 
  मध्यएशिया की ओर 
  प्रवाहित होता 
  है। लगभग तीन 
  चौथाई क्षेत्र 
  केवल सिंधु नदी 
  की घाटी में स्थित 
  है। जम्मू के पश्चिम 
  का कुछ भाग रावी 
  नदी की घाटी 
  में पड़ता है। पंजाब 
  के समतल मैदान 
  का थोड़ा सा उत्तरी 
  भाग जम्मू प्रांत 
  में चला आया है। 
  चिनाव घाटी 
  में किश्तवाड़ तथा 
  भद्रवाह के ऊँचे 
  पठार एवं नीची 
  पहाडियाँ (कंडी) 
  और मैदानी 
  भाग पड़ते हैं। झेलम 
  की घाटी में कश्मीर 
  घाटी, निकटवर्ती 
  पहाड़ियाँ एवं 
  उनके मध्य स्थित सँकरी 
  घाटियाँ तथा 
  बारामूला-किशनगंगा 
  की संकुचित घाटी 
  का निकटवर्ती 
  भाग सम्मिलित 
  है। सिंधु नदी 
  की घाटी में ज़ास्कर 
  तथा रुपशू सहित 
  लद्दाख क्षेत्र , बल्तिस्तान, 
  अस्तोद एवं गिलगित 
  क्षेत्र पड़ते हैं। उत्तर 
  के अर्धवृत्ताकार 
  पहाड़ी क्षेत्र में 
  बहुत से ऊँचे 
  दर्रे हैं। उसके निकट 
  ही नंगा पर्वत 
  (२६,१८२ फुट) है। पंजाल 
  पर्वत का उच्चतम 
  शिखर १५,५२३ फुट ऊँचा 
  है।</font></p>
<p><font    size="4">झेलम या 
  बिहत (एड्ढण्aद्य), वैदिक 
  काल में वितस्ता 
  तथा यूनानी 
  इतिहासकारों 
  एवं भूगोलवेत्ताओं 
  के ग्रंथों में हाईडसपीस 
  के नाम से प्रसिद्ध 
  है। यह नदी वेरिनाग 
  से निकलकर कश्मीरघाटी 
  से होती हुई 
  बारामूला तक 
  का ७५ मील का प्रवाहमार्ग 
  पूरा करती 
  है। इसके तट पर 
  अनंतनाग, श्रीनगर 
  तथा बारामूला 
  जैसे प्रसिद्ध नगर 
  स्थित हैं। राजतरंगिणी 
  के वर्णन से पता 
  चलता है कि प्राचीन 
  काल में कश्मीर 
  एक बृहत् झील 
  था जिसे ब्रह्मासुत 
  मारीचि के पुत्र 
  कश्यप ऋषि ने बारामूला 
  की निकटवर्ती 
  पहाड़ियों को 
  काटकर प्रवाहित 
  कर दिया। इस क्षेत्र 
  के निवासी नागा, 
  गांधारी, खासा 
  तथा द्रादी (क़्aद्धaड्डaड्ढ) कहलाते 
  थे। खासा जाति 
  के नाम पर ही 
  कश्मीर (खसमीर) 
  का नामकरण 
  हुआ है, परीपंजाल 
  तथा हिमालय 
  की प्रमुख पर्वतश्रेणियों 
  के मध्य स्थित क्षेत्र 
  को कश्मीर घाटी 
  कहते हैं। यह लगभग 
  ८५ मील लंबा तथा 
  २५ मील चौड़ा बृहत् 
  क्षेत्र है। इस घाटी 
  में चबूतरे के 
  समान कुछ ऊँचे 
  समतल क्षेत्र मिलते 
  हैं जिन्हें करेवा 
  कहते हैं। धरातलीय 
  दृष्टि से ये क्षेत्र 
  अत्यंत महत्वपूर्ण 
  हैं। </font></p>
<p><font    size="4">कश्मीर 
  घाटी में जल की 
  बहुलता है। अनेक 
  नदी नालों और 
  सरोवरों के 
  अतिरिक्त कई एक 
  झीलें हैं। वुलर 
  मीटे पानी की 
  भारतवर्ष में 
  विशालतम झील 
  है। कश्मीर में 
  सर्वाधिक मछलियाँ 
  इसी झील से प्राप्त 
  होती हैं। स्वच्छ 
  जल से परिपूर्ण 
  डल झील तैराकी 
  तथा नौकाविहार 
  के लिए अत्यंत रमणीक 
  है। तैरते हुए 
  छोटे-छोटे 
  खत सब्जियाँ उगाने 
  के व्यवसाय में 
  बड़ा महत्व रखते 
  हैं। कश्मीर अपनी 
  अनुपम सुषमा 
  के कारण नंदनवन 
  कहलाता है। भारतीय 
  कवियों ने सदा 
  इसकी सुंदरता 
  का बखान किया 
  है। </font></p>
</font> 
<p><font    size="4">पीरपंजाल 
  की श्रेणियाँ दक्षिण-पश्चिमी 
  मानसून को 
  बहुत कुछ रोक 
  लेती हैं, किंतु 
  कभी-कभी मानसूनी 
  हवाएँ घाटी में 
  पहुँचकर घनघोर 
  वर्षा करती हैं। 
  अधिकांश वर्षा 
  वसंत ऋतु में 
  होती है। वर्षा 
  ऋतु में लगभग 
  ९.७फ़फ़ तथा जनवरी-मार्च 
  में ८.१फ़फ़ वर्षा होती 
  है। भूमध्यसागरी 
  चक्रवातों के 
  कारण हिमालय 
  के पर्वतीय क्षेत्र 
  में, विशेषतया 
  पश्चिमी भाग में, 
  खूब हिमपात 
  होता है। हिमपात 
  अक्टूबर से मार्च 
  तक होता रहता 
  है। भारत तथा 
  समीपवर्ती देशों 
  में कश्मीर तुल्य 
  स्वास्थ्यकर क्षेत्र 
  कहीं नहीं है। पर्वतीय 
  क्षेत्र होने के 
  कारण यहाँ की 
  जलवायु तथा 
  वनस्पतियाँ भी 
  पर्वतीय हैं।</font></p>
<font size="2"> 
<p><font    size="4">कश्मीर 
  घाटी की प्रसिद्ध 
  फसल चावल है 
  जो यहाँ के निवासियों 
  का मुख्य भोजन 
  है। मक्का, गेहूँ, 
  जौ और जई 
  भी क्रमानुसार 
  मुख्य फसलें हैं। 
  इनके अतिरिक्त 
  विभिन्न फल एवं 
  सब्जियाँ यहाँ 
  उगाई जाती हैं। 
  अखरोट, बादाम, 
  नाशपाती, सेब, 
  केसर, तथा मधु 
  आदि का प्रचुर 
  मात्रा में निर्यात 
  होता है। कश्मीर 
  केसर की कृषि 
  के लिए प्रसिद्ध है। 
  शिवालिक तथा 
  मरी क्षेत्र में कृषि 
  कम होती है। 
  दून क्षेत्र में विभिन्न 
  स्थानों पर अच्छी 
  कृषि होती है। 
  जनवरी और 
  फरवरी में कोई 
  कृषि कार्य नहीं 
  होता। यहाँ की 
  झीलों का बड़ा 
  महत्व है। उनसे मछली, 
  हरी खाद, सिंघाड़े, 
  कमल एवं मृणाल 
  तथा तैरते हुए 
  बगीचों से सब्जियाँ 
  उपलब्ध होती हैं। 
  कश्मीर की मदिरा 
  मुगल बादशाह 
  बाबर तथा जहाँगीर 
  की बड़ी प्रिय थी 
  किंतु अब उसकी इतनी 
  प्रसिद्धि नहीं रही। 
  कृषि के अतिरिक्त, 
  रेशम के कीड़े 
  तथा भेड़ बकरी 
  पालने का धंधा 
  भी यहाँ पर होता 
  हे।</font></p>
<p><font    size="4">इस राज्य 
  में प्रचुर खनिज 
  साधन हैं किंतु 
  अधिकांश अविकसित 
  हैं। कोयला, जस्ता, 
  ताँबा, सीसा, 
  बाक्साइट, सज्जी, 
  चूना पत्थर, खड़िया 
  मिट्टी, स्लेट, 
  चीनी मिट्टी, 
  अदह (ऐसबेस्टस) आदि 
  तथा बहुमूल्य 
  पदार्थों में सोना, 
  नीलम आदि यहाँ 
  के प्रमुख खनिज 
  हैं।</font></p>
<p><font    size="4">श्रीनगर 
  का प्रमुख उद्योग 
  कश्मीरी शाल 
  की बुनाई है 
  जो बाबर के 
  समय से ही चली 
  आ रही है। कश्मीरी 
  कालीन भी प्रसिद्ध 
  औद्योगिक उत्पादन 
  है। किंतु आजकल 
  रेशम उद्योग सर्वप्रमुख 
  प्रगतिशील धंधा 
  हो गया है। चाँदी 
  का काम, लकड़ी की 
  नक्काशी तथा पाप्ये-माशे 
  (घ्aद्रत्ड्ढद्ध-ग्aड़ण्ड्ढ) यहाँ के प्रमुख 
  उद्योग हैं। पर्यटन 
  उद्योग कश्मीर का 
  प्रमुख धंधा है 
  जिससे राज्य को 
  बड़ी आय होती 
  है। लगभग एक दर्जन 
  औद्योगिक संस्थान 
  स्थापित हुए हैं 
  परंतु प्रचुर 
  औद्योगिक क्षमता 
  के होते हुए भी 
  बड़े उद्योगों का 
  विकास अभी तक 
  नहीं हो पाया 
  है। अच्छी सड़क के विकास 
  एवं अधिक मात्रा 
  में बिजली की 
  प्राप्ति इस दिशा 
  में इस राज्य की 
  मुख्य आवश्यकताएँ 
  हैं।</font></p>
<p><font    size="4">पर्वतीय 
  धरातल होने 
  के कारण यातायात 
  के साधन अविकसित 
  हैं। पहले बनिहाल 
  दर्रे (९,२९० फुट) से 
  होकर जाड़े में 
  मोटरें नहीं 
  चलती थीं किंतु 
  दिसंबर, १९५६ ई. में 
  बनिहाल सुरंग 
  के पूर्ण हो जाने 
  के बाद वर्ष भर 
  निरंतर यातायात 
  संभव हो गया 
  है। पठानकोट 
  द्वारा श्रीनगर 
  का नई दिल्ली से 
  नियमित हवाई 
  संबंध है। अब पठानकोट 
  से जम्मू तक रेल 
  की भी सुविधा 
  हो गई है। लेह 
  तक भी जीप के 
  चलने योग्य सड़क 
  निर्मित हो गई 
  है। वहाँ भी एक 
  हवाई अड्डा है।</font></p>
<p><font    size="4">समुद्रतल 
  से ५,२०० फुट की ऊँचाई 
  पर स्थित श्रीनगर 
  जम्मू-कश्मीर की 
  राजधानी तथा 
  राज्य का सबसे 
  बड़ा नगर है। इसकी 
  जनसंख्या ४,०३,६१२ (१९७१) है। 
  इस नगर की स्थापना 
  सम्राट् अशोकवर्धन 
  ने की थी। यह झेलम 
  नदी के दोनों 
  तट पर बसा हुआ 
  है। डल झील तथा 
  शालीमार, निशात 
  आदि रमणीक बागों 
  के कारण इस नगर 
  की शोभा द्विगुणित 
  हो गई है। अत: इसकी 
  गणना एशिया के 
  सर्वाधिक सुंदर 
  नगरों में होती 
  है। अग्निकांड, बाढ़ 
  तथा भूकंप आदि 
  से इस नगर को 
  अपार क्षति उठानी 
  पड़ती है। यहाँ 
  के उद्योग धंधे राजकीय 
  हैं। कश्मीर घाटी 
  तथा श्रीनगर 
  का महत्व इसलिए 
  भी अधिक है कि 
  हिमालय के पार 
  जानेवाले रास्तों 
  के लिए ये प्रमुख 
  पड़ाव हैं।</font></p>
<p><font    size="4">जम्मू नगर 
  की जनसंख्या १,५५,२४९ 
  (१९७१) है। यह जम्मू प्रांत 
  का सबसे बड़ा नगर 
  तथा जम्मू-कश्मीर 
  राज्य की जाड़े 
  की राजधानी 
  है।</font></p>
<p><font    size="4">सिंधु-कोहिस्तान 
  क्षेत्र में नंगा 
  पर्वत संसार 
  के सर्वाधिक 
  प्रभावशाली पर्वतों 
  में से एक है। सिंधु 
  के उस पार गिललित 
  का क्षेत्र पड़ता है। 
  रूसी प्रभावक्षेत्र 
  से भारत को 
  दूर रखने के 
  हेतु अंग्रेजी सरकार 
  ने कश्मीर के उत्तर 
  में एक सँकरा क्षेत्र 
  अफगानिस्तान के 
  अधिकार में छोड़ 
  दिया था। गिलगित 
  तथा सीमावर्ती 
  क्षेत्रों में जनसंख्या 
  बहुत कम है-१,८०,००० 
  वर्ग मील में कुल 
  १२ हजार। प्रति वर्ग 
  मील कृषि क्षेत्र 
  पर आबादी का 
  घनत्व १,३०० है। गिलगित 
  से चारों ओर 
  पर्वतीय मार्ग 
  जाते हैं। यहाँ 
  पर्वतक्षेत्रीय 
  फसलें तथा सब्जियाँ 
  उत्पन्न की जाती हैं। 
  बृहत् हिमालय 
  तथा ज़ास्कर पर्वत-श्रेणियों 
  के क्षेत्र में जनसंख्या 
  कम तथा घुमक्कड़ी 
  है। १५,००० फुट ऊँचाई 
  पर स्थित कोर्जोक 
  नामक स्थान संसार 
  का उच्चतम कृषकग्राम 
  माना जाता है। 
  लद्दाख एवं बल्तिस्तान 
  क्षेत्र में लकड़ी तथा 
  ईधंन की सर्वाधिक 
  आवश्यकता रहती 
  है। बल्तिस्तान में 
  अधिकांशत: मुसलमानों 
  तथा लद्दाख में 
  बौद्धों का निवास 
  है। अधिकांश लोग 
  घुमक्कड़ों का जीवन 
  यापन करते हैं। 
  इन क्षेत्रों का जीवन 
  बड़ा कठोर है। 
  कराकोरम 
  क्षेत्र में श्योक 
  से हुंजा तक के 
  छोटे से भाग 
  में २४,००० फुट से ऊँचे 
  ३३ पर्वतशिखर 
  वर्तमान हैं। अत: 
  उक्त क्षेत्र को ही, 
  न कि पामीर को, 
  'संसार की छत' 
  मानना चाहिए। 
  अनेक कठिनाइयों 
  से भरे इन क्षेत्रों 
  से किसी समय 
  तीर्थयात्रा के 
  प्रमुख मार्ग गुजरते 
  थे। </font></p>
<p><font    size="4">अक्टूबर, 
  १९४७ ई. में कश्मीर 
  का विलयन भारत 
  में हुआ। पाकिस्तान 
  अथवा तथाकथित 
  आजाद कश्मीर 
  सरकार, जो 
  पाकिस्तान की 
  प्रत्यक्ष सहायता 
  तथा अपेक्षा से 
  स्थापित हुई, आक्रामक 
  के रूप में पश्चिमी 
  तथा उत्तरपश्चिमी 
  सीमावर्ती क्षेत्रों 
  में अधिकृत हुए 
  किए हैं। भारत 
  ने यह मामला 
  १ जनवरी, १९४८ को 
  ही राष्ट्रसंघ 
  में पेश किया 
  था किंतु अभी तक 
  निर्णय खटाई 
  में पड़ा है। उधर 
  लद्दाख में चीन 
  ने भी लगभग १२,००० 
  वर्ग मील क्षेत्र 
  अधिकार जमा लिया 
  है। भारत सरकार 
  तथा जनता की 
  ओर से प्रस्तुत 
  चीनी आक्रमण का 
  घोर विरोध 
  हुआ है। </font></p>
<p><font    size="4">१९४७ के बाद 
  कश्मीर ने विभिन्न 
  क्षेत्रों में प्रचुर 
  प्रगति की है। इसके 
  सर्वांगीण विकास 
  के लिए भारत सरकार 
  द्वारा विशेष 
  सहायता दी जा 
  रही है। 	(शां.ला.का.)</font></p>
</font> 
</body></html>