<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >एवरेस्ट</b> 
  सर जार्ज एवरेस्ट 
  अँग्रेज सर्वेक्षक 
  तथा भूगोलविद् 
  थे। इनका जन्म ग्रिनिच, 
  लंदन, में सन् 
  १७९० में हुआ था। मार्लो 
  तथा बुलविच 
  के सैनिक विद्यालय 
  में इन्होंने शिक्षा 
  पाई और १६ वर्ष 
  की आयु में युवा 
  सैनिक के रूप 
  में भारतवर्ष 
  आए। सन् १८१४ से सन् 
  १८१६ तक जावा द्वीप 
  के सर्वेक्षण में 
  इन्होंने भाग लिया 
  तथा इसके पश्चात 
  २७ वर्ष तक भारत 
  के सर्वेक्षण विभाग 
  में कार्य किया। 
  ये भारत के सर्वेयर 
  जनरल के पद 
  पर भी कार्य 
  कर चुके थे। </font></p>
<font size="2">
<p><font    size="4">एवरेस्ट 
  के भूमापन संबंधी 
  कार्य श्रेष्ठतम 
  गिने जाते हैं। 
  हिमालय के सर्वोच्च 
  शिखर का नामकरण 
  इन्हीं के नाम पर 
  हुआ है। </font></p>
<p><font    size="4">इनकी मृत्यु 
  सन् १८६६ ई. के अंतिम 
  मास में इंग्लैंड 
  में हुई।	(भ.दा.व.)</font></p>
</font> 
</body></html>