<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 14pt; font-family: DV-TTSurekhEN;">मकर रेखा</span></b><span   style="font-size: 14pt; font-family: DV-TTSurekhEN;"> 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Tropic 
    of Capricorn</span><span   style="font-size: 14pt; font-family: DV-TTSurekhEN;">) <b   style="">वह काल्पनिक 
    रेखा है, जो धरातल पर विषुवत् रेखा से लगभग २३</b></span><b style=""><span padma_font_family_property="&quot;Times New Roman&quot;" style="font-size: 14pt;">½</span><span padma_font_family_property="Symbol" style="font-size: 14pt; font-family: Symbol;">°</span><span   style="font-size: 14pt; font-family: DV-TTSurekhEN;"> की कोणात्मक दूरी पर इसके समांतर 
    दक्षिणी गोलार्द्ध में स्थित है।</span></b><span   style="font-size: 14pt; font-family: DV-TTSurekhEN;"> 
    यह विषुवत् रेखा से लगभग २,६०० किमी</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">o</span><span   style="font-size: 14pt; font-family: DV-TTSurekhEN;"> 
    दूर है। २२ दिसंबर को जब सूर्य की किरणें इस रेखा पर 
    लंबवत् पड़ती हैं, उस समय <b   style="">सूर्य 
    के मकर राशि में स्थित होने के कारण इस रेखा को मकर 
    रेखा कहते हैं।</b> दक्षिणी गोलार्द्ध मे स्थित होने के कारण 
    इसपर स्थल की अपेक्षा जल का भाग अधिक पड़ता है। यह अफ्रीका 
    के दक्षिणी भाग तथा दक्षिणी अमरीका, ऑस्ट्रेलिया एवं मैडागैस्कर 
    द्वीप के मध्य से जाती है। इसकी संपूर्ण लंबाई लगभग ३६,७०० 
    किमी</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">o 
    </span><span   style="font-size: 14pt; font-family: DV-TTSurekhEN;">है। 
    ऑस्ट्रेलिया के रॉकहैंपटन तथा एलिस स्प्रिंग और दक्षिणी अमरीका 
    के रीओ डे जानेरो तथा साउंम पौलू नगर इस रेखा के निकट 
    स्थित हैं। </span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">[</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;"><font    size="4">नर्मदेवर 
    प्रसाद</font>]</span><span style="font-size: 14pt; font-family: DV-TTSurekhEN;"> </span></p>
</div>
</body></html>