<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b> 
<p><font  size="4"><b  >कोपेट</b></font><font    size="4"> 
  डा एशिया महाद्वीप 
  में स्थित एल्बुर्ज 
  पर्वत की पूर्वी 
  श्रेणियों का सबसे 
  उत्तरी भाग जो 
  उत्तरपश्चिम से दक्षिणपूर्व 
  विस्तृत है। इसका 
  कुछ भाग रूसी 
  तुर्किस्तान में 
  पड़ता है। कोपेट 
  डा की, जो दक्षिणीपूर्वी 
  भाग में कोह-ए-हजार 
  मस्जिद के नाम 
  से प्रसिद्ध है, सर्वाधिक 
  ऊँचाई १०,००० फुट 
  है। इसका उत्तरी 
  भाग कोह-ए-आलेह 
  तथा दक्षिणी भाग 
  कोह-ए-बिनालुद 
  के नाम से विख्यात 
  है। एक तीसरी 
  उच्च श्रेणी कोह-ए-सुर्ख 
  कोह-ए-बिनालुद 
  से थोड़ा हटकर 
  है। कोपेट डा 
  तथा कोह-ए-आलेह 
  के बीच एक घाटी 
  है जिसमें दो 
  नदियाँ बहती 
  हैं। आमेक नदी 
  उत्तरपश्चिम में 
  कैस्पियन सागर 
  की ओर तथा दूसरी 
  कालूक, दक्षिणपूर्व 
  अफगानिस्तान की 
  ओर बहती है। 
  (नन्हें लाल)</font></p>
<font size="2"></font></body></html>