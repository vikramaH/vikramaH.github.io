<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal" style="line-height: 150%;"><b style=""><span   style="font-size: 14pt; line-height: 150%; font-family: DV-TTSurekhEN;">सूरी संचारण </span></b><span padma_font_family_property="DVB-TTSurekhEN" style="font-size: 14pt; line-height: 150%; font-family: DVB-TTSurekhEN;">(Suri-transmission)</span><span   style="font-size: 14pt; line-height: 150%; font-family: DV-TTSurekhEN;"> अपने 
    नवीनतम रूप में सूरी संचारण डीजल रेल कर्षण इकाइयों 
    में शक्ति के संचारण के लिए सरल किंतु अत्यंत सक्षम विधि है। 
    इसमें केवल दो चक्रपथों का उपयोग किया जाता है। एक परिवर्तक 
    योजक </span><span padma_font_family_property="DVB-TTSurekhEN" style="font-size: 14pt; line-height: 150%; font-family: DVB-TTSurekhEN;">(Converter-Coupling)</span><span   style="font-size: 14pt; line-height: 150%; font-family: DV-TTSurekhEN;"> का ब्रौकहाउस प्रकार </span><span padma_font_family_property="DVB-TTSurekhEN" style="font-size: 14pt; line-height: 150%; font-family: DVB-TTSurekhEN;">(Brockhouse 
    Type)</span><span   style="font-size: 14pt; line-height: 150%; font-family: DV-TTSurekhEN;"> और दूसरा द्रव यांत्रिक योजक </span><span padma_font_family_property="DVB-TTSurekhEN" style="font-size: 14pt; line-height: 150%; font-family: DVB-TTSurekhEN;">(Fluid Mechanical Coupling)</span><span   style="font-size: 14pt; line-height: 150%; font-family: DV-TTSurekhEN;">। वास्तविक 
    सेवा की विशेष आवश्यकताओं के अनुसार परिवर्तक योजक की 
    व्यवस्था की जा सकती है, जिससे यान की गति शून्य से ६०-७- प्रतिशत 
    मार्ग गति तक रह सके। द्रव यांत्रिक योजक उस गति से आगे 
    १०० प्रतिशत यान गति के लिए उपयोग में लाया जाता है।</span></p>
  <p class="MsoNormal" style="line-height: 150%;"><span   style="font-size: 14pt; line-height: 150%; font-family: DV-TTSurekhEN;">ब्रौकहाउस 
    परिवर्तक योजक और द्रव यांत्रिक योजक पर प्रतिलोम नियमन 
    </span><span padma_font_family_property="DVB-TTSurekhEN" style="font-size: 14pt; line-height: 150%; font-family: DVB-TTSurekhEN;">(Reverse Governing)</span><span   style="font-size: 14pt; line-height: 150%; font-family: DV-TTSurekhEN;"> से डीजल 
    इंजन के लक्षणों के ऊपर उचित प्रभाव डाल सकने के कारण 
    सूरी संचारण रेल कर्षण में सर्वत्र उपयोग के लिए अत्यंत संतोषजनक 
    विधि है और उच्च अश्वशक्ति के यानों उदाहरणार्थ ४०० से २००० अश्वशक्ति 
    तक के लिए विशेष हितकारी है।</span></p>
  <p class="MsoNormal" style="line-height: 150%;"><span   style="font-size: 14pt; line-height: 150%; font-family: DV-TTSurekhEN;">परिवर्तक 
    योजक से द्रव यांत्रिक योजक में चक्रपथ परिवर्तन, डीजल इंजन 
    के पूरे भार और शक्ति की अवस्था में, यान के कर्षण कार्य </span><span padma_font_family_property="DVB-TTSurekhEN" style="font-size: 14pt; line-height: 150%; font-family: DVB-TTSurekhEN;">(Tractive Effort)</span><span   style="font-size: 14pt; line-height: 150%; font-family: DV-TTSurekhEN;"> के किसी भी चरण में, किसी धक्के और रुकावट के बना 
    हो जाता है।</span></p>
  <p class="MsoNormal" style="line-height: 150%;"><span   style="font-size: 14pt; line-height: 150%; font-family: DV-TTSurekhEN;">सूरी संचारण 
    की क्षमता वर्णन अत्यंत अधिक है।</span></p>
  <p class="MsoNormal" style="line-height: 150%;"><span   style="font-size: 14pt; line-height: 150%; font-family: DV-TTSurekhEN;">इस महत्वपूर्ण 
    आविष्कार का नामकरण, जो रेलों के ईधंन व्यय में बहुत 
    बचत करेगा, उसके आविष्कारक भारतीय रेलों से यांत्रिक इंजीनियर 
    श्री म.म. सूरी के नाम पर हुआ है।<span   style="">   </span>(म. म. सू.)</span></p>
</div>
</body></html>