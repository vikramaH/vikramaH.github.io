<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 14pt; font-family: DV-TTSurekhEN;">मरीचिका</span></b><span   style="font-size: 14pt; font-family: DV-TTSurekhEN;"> एक प्रकार का वायुमंडलीय 
    दृष्टिभ्रम है, जिसमें प्रेक्षक अस्तित्वहीन जलाश्य एवं दूरस्थ वस्तु 
    के उल्टे या बड़े आकार के प्रतिबिंब तथा अन्य अनेक प्रकार के विरूपण 
    देखता है। वस्तु और प्रेक्षक के बीच की दूरी कम होने पर 
    प्रेक्षक का भ्रम दूर होता है, वह जलाशय नहीं देख पाता। गरम 
    दोपहरी में सड़क पर मोटर चलाते समय किसी सपाट ढालवीं 
    भूमि की चोटी पर पहुँचने पर, दूर आगे सड़क पर, पानी 
    का भ्रम होता है। यह मरीचिका का दूसरा सुपरिचित स्वरूप 
    है। </span></p>
  <p class="MsoNormal"><span   style="font-size: 14pt; font-family: DV-TTSurekhEN;">इस 
    घटना की व्याख्या प्रकाश के पूर्ण आंतरिक परावर्तन (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">total 
    internal reflection</span><span   style="font-size: 14pt; font-family: DV-TTSurekhEN;">) के सिद्धांत के आधार पर की जाती 
    है। जब पृथ्वी की सतह से सटी हुई हवा की परत गरम हो 
    जाती है, तब वह विरल हो जाती है और ऊपर की ठंढी परतों 
    की अपेक्षा कम </span></p>
  <p class="MsoNormal"><span   style="font-size: 14pt; font-family: DV-TTSurekhEN;">मरीचिका 
    </span></p>
  <p class="MsoNormal"><span   style="font-size: 14pt; font-family: DV-TTSurekhEN;">क. 
    वृक्ष का सिरा, ख. उसका प्रतिबिंब तथा ग. दर्शक की आँख। </span></p>
  <p class="MsoNormal"><span   style="font-size: 14pt; font-family: DV-TTSurekhEN;">अपवर्तक 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">refracting</span><span   style="font-size: 14pt; font-family: DV-TTSurekhEN;">) होती है। अत: किसी सुदूर वस्तु से 
    आनेवाला प्रकाश (जैसे पेड़ की चोटी से आता हुआ) ज्यों ज्यों 
    हवा की परतों से अपवर्तित होता आता है, त्यों त्यों वह अभिलंब 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">normal</span><span   style="font-size: 14pt; font-family: DV-TTSurekhEN;">) से अधिकाधिक विचलित (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">deviate</span><span   style="font-size: 14pt; font-family: DV-TTSurekhEN;">) 
    होता जाता है और अंत में पूर्णत: परावर्तित हो जाता है। 
    फलत: प्रेक्षक वस्तु का काल्पनिक उल्टा प्रतिबिंब देखता है, जैसा 
    चित्र में दिखाया गया है। </span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">[</span><span   style="font-size: 14pt; font-family: DV-TTSurekhEN;"> किरण 
    चंद चक्रवर्ती</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">]</span><span style="font-size: 14pt; font-family: DV-TTSurekhEN;"> </span></p>
</div>
</body></html>