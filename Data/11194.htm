<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<font >
<p  ><b  >इनास</b> यूनान 
  का एक प्राचीन नगर 
  है जिसका स्पष्ट 
  संकेत होमर 
  के 'इलियड' में भी 
  मिलता है। इसका 
  प्राचीन नाम ऐनोस 
  था। यह मर्तिजा 
  नदी के मुहाने 
  पर एजियन तट 
  पर बसा हुआ है। 
  यह ऐड्रियानोपुल 
  से, जो उत्तर पूर्व 
  में लगभग ७० मील 
  की दूरी पर 
  है, के ही प्राकृतिक 
  जलमार्ग द्वारा 
  संबद्ध है। पूर्वकाल 
  में यह एक प्रसिद्ध 
  पत्तन था, परंतु 
  कालांतर में 
  मर्तिजा नदी का 
  तल पट जाने, मुहाने 
  पर दलदल हो 
  जाने तथा परिणामस्वरूप 
  जलवायु के बिगड़ने 
  के कारण इसका 
  आकर्षण घटने 
  लगा। देदियागैच 
  के निकटवर्ती 
  पत्तन की प्रतिस्पर्धा 
  से, जो ऐड्रियानोपुल 
  से रेल द्वारा 
  संबद्ध है, इसे बड़ा 
  धक्का पहुँचा है। 
  अत: अब निर्यात में 
  इसका स्थान नगण्य 
  है। यहाँ अधिकांशत: 
  छोटे-छोटे 
  तटीय व्यापारिक 
  जहाज तथा मछुए 
  शरण लेते हैं।	(ले.रा.सिं.)</p>
<p><b></b></p>
</font> 
</body></html>