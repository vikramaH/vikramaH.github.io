<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">वासुकी </span></b><span   style="font-size: 14pt; font-family: DV-TTSurekhEN;">प्रसिद्ध नागराज 
    जिसकी उत्पत्ति प्रजापति कश्यप के औरस और रुद्रु के गर्भ से 
    हुई थी। इसकी पत्नी शतशीर्षा थी। नागधन्वातीर्थ में देवताओं 
    ने इसे नागराज के पद पर अभिषिक्त किया था। शिव का परम 
    भक्त होने के कारण यह उनके शरीर पर निवास था। जब उसे 
    ज्ञात हुआ कि नागकुल का नाश होनेवाला है और उसकी रक्षा 
    इसके भगिनीपुत्र द्वारा ही होगी तब इसने अपनी बहन जरत्कारु 
    को ब्याह दी। जरत्कारु के पुत्र आस्तीक ने जलमेजय के नागयज्ञ 
    के समय सर्पों की रक्षा की, नहीं तो सर्पवंश उसी समय नष्ट हो 
    गया होता। समुद्रमंथन के समय वासुकी ने पर्वत का बाँधने 
    के लिए रस्सी का काम किया था। त्रिपुरदाह के समय वह शिव 
    के धनुष की डोर बना था।<span   style="">  
 
    </span>(रामज्ञा द्विवेदी)</span></p>
</div>
</body></html>