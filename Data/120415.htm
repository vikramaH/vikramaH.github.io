<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">हल्लीशक</span></b><span   style="font-size: 14pt; font-family: DV-TTSurekhEN;"> 
    इस नृत्यशैली का एकमात्र विस्तृत वर्णन महाभारत के खिल्ल 
    भाग हरिवंश (विष्णु पर्व, अध्याय २०) में मिलता है। विद्वानों 
    ने इसे रास का पूर्वज माना है साथ ही रासक्रीड़ा का पर्याय 
    भी। आचार्य नीलकंठ ने टीका करते हुए लिखा है </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> हस्लीश क्रेडर्न 
    एकस्य पुंसो बहुभि: स्त्रीभि: क्रीडन सैव रासकीड़। (हरि. २।२०।३६) 
    यह नृत्य स्त्रियों का है जिसमें एक ही पुरुष श्रीकृष्ण होता है। 
    यह दो दो गोपिकाओं द्वारा मंडलाकार बना तथा श्रीकृष्ण को 
    मध्य में रख संपादित किया जाता है। हरिवंश के अनुसार श्रीकृष्ण 
    वंशी, अर्जुन मृदंग, तथा अन्य अप्सराएँ अनेक प्रकार के वाद्ययंत्र 
    बजाते हैं। इसमें अभिनय के लिए रंभा, हेमा, मिश्रकेशी, तिलोत्तमा, 
    मेनका, आदि अप्सराएँ प्रस्तुत होती हैं। सामूहिक नृत्य, सहगान 
    आदि से मंडित यह कोमल नृत्य श्रीकृष्णलीलाओं के गान से पूर्णता 
    पाता है। इसका वर्णन अन्य किसी पुराण में नहीं आता। भासकृत 
    बालचरित् में हल्लीश का उल्लेख है। अन्यत्र संकेत नहीं मिलता।<span style=""> 
    </span>(राजेंद्र नागर)</span></p>
</div>
</body></html>