<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">रावलपिंडी</span></b><span   style="font-size: 14pt; font-family: DV-TTSurekhEN;"> 
    पाकिस्तान के उत्तरी खंड के रावलपिंडी डिविज़न तथा रावलपिंडी 
    जिले का प्रशासनिक नगर है। यह जून, १९६५ ई. तक पाकिस्तान 
    की राजधानी था। यह नगर समुद्रतल से १,७२६ फुट की ऊँचाई 
    पर स्थित है। नगर में लोह-ढलाईघर, रेल की पटरी बनाने 
    तथा मरम्मत करने के कारखाने, तंबू बनाने के कारखाने, 
    गैस वर्क्स, तेल शोधशाला एवं मद्य निर्माणशाला है। नगर की 
    जलवायु शुष्क एवं स्वास्थ्यवर्धक है। इस नगर में पाकिस्तान 
    की सेना के मुख्यालय है। उत्तर-पश्चिमी सीमांत की सड़क के रक्षाकार्यों 
    का नियंत्रण इस नगर से होता है। पाकिस्तान के स्वास्थ्यकेंद्र 
    मरी जानेवाली सड़क का यह अंतिम पड़ाव है।<span   style="">  
 
    </span>(अजित नारायण मेहरोत्रा)</span></p>
</div>
</body></html>