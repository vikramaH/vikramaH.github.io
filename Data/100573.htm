<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">वॉलिस जान </span></b><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">Wallis, 
    John, 1616 </span><span   style="font-size: 14pt; font-family: DV-TTSurekhEN;">ई.</span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;">१७०३ 
    ई.) अंग्रेज गणितज्ञ एवं तार्किक का जन्म २३ नवंबर, १६१६ ई. 
    का आक्सफोर्ड (केंट) में हुआ। इनकी उच्च शिक्षा केंब्रिज में हुई 
    और रॉयल सोसायटी के प्रारंभिक दिनों में ही ये उसके सदस्य 
    चुने गए। १६४९ ई. में आक्सफोर्ड में सेवीलियन प्रोफेसर नियुक्त 
    हुए। इनकी गणित को अनेक देन हैं। 'अविभाज्यों की विधि'में 
    विश्लेषण का प्रयोग करके क्षेत्रकलन निकालने में इन्होंने 
    इस साधन की शक्ति में अत्यंत वृद्धि की। इन्होंने वृत्त का क्षेत्रकलन 
    और </span><span style="font-size: 14pt; font-family: Symbol;"><span padma_font_family_property="Symbol" style="">p</span></span><span   style="font-size: 14pt; font-family: DV-TTSurekhEN;"> 
    का मान विचित्र ढंग से ज्ञात किया। 'सातत्य के नियम' पर 
    इनकी अति श्रद्धा थी और 'अंतवेंशन विधि' की प्रसिद्धि सर्वप्रथ 
    इन्हीं के कारण हुई। इनके प्रसिद्ध ग्रंथ 'कोनिक सेक्शन्स' 
    (</span><span padma_font_family_property="Courier" style="font-size: 14pt; font-family: Courier;">Conic Sections</span><span   style="font-size: 14pt; font-family: DV-TTSurekhEN;">), 'ऐंलजैब्रा' (</span><span padma_font_family_property="Courier" style="font-size: 14pt; font-family: Courier;">Algebra</span><span   style="font-size: 14pt; font-family: DV-TTSurekhEN;">) 
    और 'अरिथगेटिका इन्फिनिटोरम' (</span><span padma_font_family_property="Courier" style="font-size: 14pt; font-family: Courier;">Arithmetica 
    Infinitorum</span><span   style="font-size: 14pt; font-family: DV-TTSurekhEN;">) हैं। २८ अक्टूबर, १७०३ ई. को आक्सफोर्ड 
    में इनकी मृत्यु हो गई।<span   style="">   
    </span>(रामकुमार )</span></p>
</div>
</body></html>