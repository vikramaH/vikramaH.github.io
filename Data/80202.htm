<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body class="Normal" bgcolor="#ffffff" lang="EN-US" link="blue" vlink="purple">
<p><b><span   style="font-size: 16pt; font-family: DV-TTSurekhEN;">फ्लुओरीन</span></b><span   style="font-size: 14pt; font-family: DV-TTSurekhEN;"> (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Fluorine</span><span   style="font-size: 14pt; font-family: DV-TTSurekhEN;">) आवर्त सारणी (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">periodic 
  table</span><span   style="font-size: 14pt; font-family: DV-TTSurekhEN;">) के सप्तसमूह का प्रथम तत्व है, जिसमें सर्वाधिक 
  अधातु गुण वर्तमान हैं। इसका एक स्थिर समस्थानिक (भारतसंख्या 
  १९) प्राप्त है और तीन रेडियोऐक्टिव समस्थानिक (भारसंख्या १७,१८ 
  और २०) कृत्रिम साधनों से बनाए गए हैं। इस तत्व को १८८६ ई. 
  में मॉयसाँ ने पृथक् किया। अत्यंत क्रियाशील तत्व होने के कारण 
  इसको मुक्त अवस्था में बनाना अत्यंत कठिन कार्य था। मॉयसाँ 
  ने विशुद्ध हाइड्रोक्लोरिक अम्ल तथा पोटैशियम फ्लुओराइड 
  के मिश्रण के वैद्युत् अपघटन द्वारा यह तत्व प्राप्त किया था।</span></p>
<p><span   style="font-size: 14pt; font-family: DV-TTSurekhEN;">फ्लुओरीन मुक्त अवस्था 
  में नहीं पाया जाता। इसके यौगिक कैल्सियम फ्लुओराइड, कैफ्ल<sub  >२</sub> 
  (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">CaF<sub padma_font_family_property="DV1-TTSurekh">2</sub></span><span   style="font-size: 14pt; font-family: DV-TTSurekhEN;">), और क्रायोलाइड, 
  <b  >सो<sub  >३</sub> ऐ फ्लु<sub  >६</sub></b> (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Na<sub padma_font_family_property="DV1-TTSurekh">3</sub> 
  Al F<sub padma_font_family_property="DV1-TTSurekh">6</sub></span><span   style="font-size: 14pt; font-family: DV-TTSurekhEN;">) अनेक स्थानों पर मिलते 
  हैं।</span></p>
<p><span   style="font-size: 14pt; font-family: DV-TTSurekhEN;">फ्लुओरीन का निर्माण 
  मॉयसाँ विधि द्वारा किया जाता है। प्लैटिनम इरीडियम मिश्रधातु 
  का बना यू (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">U</span><span   style="font-size: 14pt; font-family: DV-TTSurekhEN;">) के आकार का विद्युत् 
  अपघटनी सेल (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">cell</span><span   style="font-size: 14pt; font-family: DV-TTSurekhEN;">) लिया जाता है, जिसके 
  विद्युदग्र भी इसी मिश्रधातु के बने रहते हैं। हाइड्रोफ्लोरिक 
  अम्ल में पोटैशियम फ्लुओराइड विलयित कर </span><span padma_font_family_property="&quot;Times New Roman&quot;">-</span><span   style="font-size: 14pt; font-family: DV-TTSurekhEN;"> २३</span><span padma_font_family_property="&quot;Times New Roman&quot;">�</span><span   style="font-size: 14pt; font-family: DV-TTSurekhEN;"> सें. पर सेल में अपघटन करने से धनाग्र 
  पर फ्लुओरीन मुक्त होगी। मुक्त फ्लुओरीन को विशुद्ध करने 
  के हेतु प्लैटिनम के ठंडे बरतन तथा सोडियम फ्लुओराइड 
  की नलिकाओं द्वारा प्रवाहित किया जाता है।</span></p>
<p><span style="font-size: 14pt; font-family: DV-TTSurekhEN;"><font    size="4">फ्लुओरीन 
  के कुछ भौतिक गुण निम्नांकित हैं :</font></span></p>
<p><font    size="4">संकेत   फ्लु 
  (<span padma_font_family_property="DV1-TTSurekh" style="font-size: 14pt; font-family: DV1-TTSurekh;">F</span><span   style="font-size: 14pt; font-family: DV-TTSurekhEN;">)</span></font></p>
<p><font    size="4">परमाणुसंख्या   
  ९</font></p>
<p><font    size="4">परमाणुभार   १९</font></p>
<p><font    size="4">गलनांक   <span  >-</span><span   style="font-size: 14pt; font-family: DV-TTSurekhEN;">२२३</span><span  >रू</span><span   style="font-size: 14pt; font-family: DV-TTSurekhEN;"> सें.</span></font></p>
<p><font    size="4">क्वथनांक   <span  >-</span><span   style="font-size: 14pt; font-family: DV-TTSurekhEN;">१८८</span><span  >रू</span><span   style="font-size: 14pt; font-family: DV-TTSurekhEN;"> सें.</span></font></p>
<p><font    size="4">आपेक्षिक घनत्व   <span  >-</span><span   style="font-size: 14pt; font-family: DV-TTSurekhEN;">१.२६५</span></font></p>
<p><font    size="4">परमाणु व्यास   १.३६ 
  ऐंगस्ट्रॉम</font></p>
<p><span   style="font-size: 14pt; font-family: DV-TTSurekhEN;">फ्लुओरीन समस्त तत्वों 
  में अपेक्षाकृत सर्वाधिक क्रियाशील पदार्थ है। हाइड्रोजन के 
  साथ यह न्यून ताप पर भी विस्फोट के साथ संयुक्त हो जाता 
  है।</span></p>
<p><span   style="font-size: 14pt; font-family: DV-TTSurekhEN;">हाइड्रोफ्लुओरिक अम्ल 
  अथवा हाइड्रोजन फ्लुओराइड हाफ्लु (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">H F</span><span   style="font-size: 14pt; font-family: DV-TTSurekhEN;">) अथवा हा<sub  >२</sub> फ्लु<sub  >२</sub> 
  (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">H</span><sub><span   style="font-size: 14pt; font-family: DV-TTSurekhEN;">२ </span></sub><span padma_font_family_property="DV1-TTSurekh" style="font-size: 14pt; font-family: DV1-TTSurekh;">F</span><sub><span   style="font-size: 14pt; font-family: DV-TTSurekhEN;">२</span></sub><span   style="font-size: 14pt; font-family: DV-TTSurekhEN;">) अत्यंत विषैला पदार्थ 
  है इसका विशुद्ध यौगिक विद्युत् का कुचालक है। इसका जलीय 
  विलयन तीव्र आम्लिक गुण युक्त होता है। यह काच पर क्रिया कर 
  सिलिकन फ्लुओराइड बनाता है। इस गुण के कारण इसका 
  उपयोग काच पर निशान बनाने में होता है। हाइड्रोफ्लुओरिक 
  अम्ल के लवण फ्लुओराइड कहलाते हैं। कुछ फ्लुओराइड जल 
  में विलेय होते हैं।</span></p>
<p><font    size="4">फ्लुओरीन का उपयोग कीटमारक 
  के रूप में होता है। इसके कुछ यौगिक, जैसे यूरेनियम फ्लुओराइड, 
  परमाणु ऊर्जा प्रयोगों में प्रयुक्त होते हैं। फ्लुओरीन के अनेक 
  कार्बनिक यौगिक प्रशीतन उद्योग तथा प्लास्टिक उद्योग में काम आते 
  हैं।   (रमेश चंद्र कपूर)</font></p>
</body></html>