<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<font  size="4"> 
<p  ><b  >जोफत नूह</b> 
  के तीन पुत्रों 
  में से एक (उत्पत्ति ग्रंथ, 
  ६-१०) । बाइबिल में इन्हें 
  प्रलय के बाद की 
  मानव जाति के 
  जन्मदाताओं में 
  से एक तथा भूमध्यसागर 
  के आसपास रहनेवाले 
  आर्यो का पूर्वज 
  माना गया है। 
  बाइबिल के जिस 
  खंड में जाफेत 
  का उल्लेख है, उसका 
  रचनाकाल छठी 
  शताब्दी ई. पू. 
  है। उस समय यह धारणा 
  प्रचलित थी कि 
  प्राचीन काल में 
  एशिया माइनर, 
  उत्तर मेसोपोटामिया 
  तथा फिलिस्तीन 
  में आर्य जातियों 
  का आधिपत्य था। 
  इस कारण जाफेत 
  (याफेथ) का अर्थ 
  'दूर तक फैला 
  हुआ' है (उत्पत्ति ग्रंथ 
  १०, १-५)। जाफेत ऐतिहासिक 
  व्यक्ति ही हैं किंतु 
  वे किस समय हुए 
  यह निश्चित रूप 
  से नहीं कहा जा 
  सकता। बाइबिल 
  का यह अंश तत्कालीन 
  भौगिलिक तथा 
  नृवंश विषयक 
  ज्ञान पर आधारित 
  है।	(आस्कर वेरक्रूसे.)</p>
<p><b></b></p>
</font> 
</body></html>