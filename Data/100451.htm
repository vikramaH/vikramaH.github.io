<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">लैमेलिब्रैंकिया </span></b><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">Lamellibranchia</span><span   style="font-size: 14pt; font-family: DV-TTSurekhEN;">) 
    अकशेरुकी तथा जलीय प्राणी हैं। यह मोलस्का (</span><span padma_font_family_property="Courier" style="font-size: 14pt; font-family: Courier;">Molausca</span><span   style="font-size: 14pt; font-family: DV-TTSurekhEN;">) 
    संघ का एक वर्ग (</span><span padma_font_family_property="Courier" style="font-size: 14pt; font-family: Courier;">cllass</span><span   style="font-size: 14pt; font-family: DV-TTSurekhEN;">) है। इसे लैमेलिब्रैंकियाटा, 
    द्विकपाटी (</span><span padma_font_family_property="Courier" style="font-size: 14pt; font-family: Courier;">Bivalve</span><span   style="font-size: 14pt; font-family: DV-TTSurekhEN;">), 
    या पेलेसिपोडा (</span><span padma_font_family_property="Courier" style="font-size: 14pt; font-family: Courier;">Pelecypoda</span><span   style="font-size: 14pt; font-family: DV-TTSurekhEN;">) भी कहते हैं। चूँकि 
    इनके पाद चपटे होने के स्थान पर नवतलित अधरीय होते 
    हैं, इसलिए ये पैलेसिपोडा कहलाते हैं। इस वर्ग के प्राणियों 
    में सिर नहीं होता, अत: यह वर्ग मोलस्का के अन्य वर्गों से भिन्न 
    है। इनमें लेबियल स्पर्शकों (</span><span padma_font_family_property="Courier" style="font-size: 14pt; font-family: Courier;">labial 
    palp</span><span   style="font-size: 14pt; font-family: DV-TTSurekhEN;">) के द्वारा सिर का प्रतिनिधित्व होता है। ये द्विपार्श्व 
    सममित प्राणी है। इनके सभी अंश जोड़े में अथवा मध्यस्थ होते 
    हैं। लैमेलिब्रैंकिया स्थानबद्ध प्राणी हैं। कुछ द्विकपाटी चट्टानों 
    से बद्ध रहते हैं, जब कि अन्य धागे सदृश पुलिंदे से ज़मीन से 
    संलग्न रहते हैं। इस पुलिंदे को सूत्रगुच्छ (</span><span padma_font_family_property="Courier" style="font-size: 14pt; font-family: Courier;">Byssus</span><span   style="font-size: 14pt; font-family: DV-TTSurekhEN;">) कहते हैं। यह सूत्रगुच्छ 
    पाद की एक गुहिका से स्रवित होता है। अधिकांश द्विकपाटियों 
    के पाद बिल बनाने, या गमन के लिए व्यवहृत होते हैं। कुछ 
    द्विकपाटी अपने कवचों को एकाएक बंद कर, पानी को बाहर निकालने 
    के द्वारा तैरते हैं।</span></p>
  <p class="MsoNormal" style="text-align: center;" align="center"><img src="100451_files/100451-1.jpg" height="159" width="409"></p>
  <p class="MsoNormal" style="text-align: center;" align="center"><b style=""><span   style="font-size: 14pt; font-family: DV-TTSurekhEN;">चित्र 
    १. कार्डियम एक्सग्यूम </span></b><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">Cardium exiguum</span><span   style="font-size: 14pt; font-family: DV-TTSurekhEN;">)<b   style=""> का ऊँचे चढ़ना</b></span></p>
  <p class="MsoNormal" style="text-align: center;" align="center"><span   style="font-size: 14pt; font-family: DV-TTSurekhEN;">क. पैर बारी बारी से बढ़ाए (क) और सिकोड़े 
    (ख और ग) जाते हैं।</span></p>
  <p class="MsoNormal" style="text-align: center;" align="center"><span   style="font-size: 14pt; font-family: DV-TTSurekhEN;">इस बीच कवच शीघ्र घूर्णन (क</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;">ख, ख</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;">ग) करता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">इनके 
    कवक में दो प्रारूपिक, समान कपाट होते हैं। दोनों कपाट 
    एक प्रत्यास्थ स्नायु (</span><span padma_font_family_property="Courier" style="font-size: 14pt; font-family: Courier;">elastic ligament</span><span   style="font-size: 14pt; font-family: DV-TTSurekhEN;">) के द्वारा जुड़े 
    रहते हैं। यदि स्नायु आंतरिक होते हैं, तो ये रेसिलियम 
    (</span><span padma_font_family_property="Courier" style="font-size: 14pt; font-family: Courier;">resilium</span><span   style="font-size: 14pt; font-family: DV-TTSurekhEN;">) 
    कहलाते हैं। ये स्नायु कपाटों को अलग रखते हैं, जबकि दो 
    अभिवर्तनी (</span><span padma_font_family_property="Courier" style="font-size: 14pt; font-family: Courier;">adductor</span><span   style="font-size: 14pt; font-family: DV-TTSurekhEN;">) पेशियाँ कवचों का 
    बंद रखने का प्रयास करती हैं। कवच के आंतर पृष्ठीय भाग, 
    या हिंजपट्ट (</span><span padma_font_family_property="Courier" style="font-size: 14pt; font-family: Courier;">hinge plate</span><span   style="font-size: 14pt; font-family: DV-TTSurekhEN;">) में हिंज दाँत होते 
    हैं, जो अंतर्कीलित होते हैं। दाँतों का साधारण रूप अनेक समान 
    दाँतों का बहुदंती (</span><span padma_font_family_property="Courier" style="font-size: 14pt; font-family: Courier;">taxodont</span><span   style="font-size: 14pt; font-family: DV-TTSurekhEN;">) हिंज है। कुछ विभेदित 
    दाँतों का उच्चतम विकास हुआ हैं। अनेक द्विकपाटियों में अधर 
    और पार्श्विक उपांत के सूक्ष्म दंत द्वारा कपाटों का ठीक-ठीक 
    बंद होना सहापित होता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">प्रावार 
    (</span><span padma_font_family_property="Courier" style="font-size: 14pt; font-family: Courier;">mantle</span><span   style="font-size: 14pt; font-family: DV-TTSurekhEN;">) के स्राव के कवच का निर्माण होता 
    है। प्रावार संपूर्ण शरीर को ढँक लेता है। इसकी दाईं 
    एवं बाईं दो पालियाँ होती हैं। ये पालियाँ प्रावार पेशियों 
    (</span><span padma_font_family_property="Courier" style="font-size: 14pt; font-family: Courier;">pallial 
    muscles</span><span   style="font-size: 14pt; font-family: DV-TTSurekhEN;">), या वर्तुल (</span><span padma_font_family_property="Courier" style="font-size: 14pt; font-family: Courier;">orbicular</span><span   style="font-size: 14pt; font-family: DV-TTSurekhEN;">) 
    पेशियों के द्वारा कपाटों से जुड़ी रहती हैं। कवच का प्रावार 
    (</span><span padma_font_family_property="Courier" style="font-size: 14pt; font-family: Courier;">pallial</span><span   style="font-size: 14pt; font-family: DV-TTSurekhEN;">) 
    क्षतचह्न संलगनी रेखा (</span><span padma_font_family_property="Courier" style="font-size: 14pt; font-family: Courier;">line of attachment</span><span   style="font-size: 14pt; font-family: DV-TTSurekhEN;">) 
    को प्रकट करता है। प्रावार रेखा के अंत में अनुप्रस्थ अभिवर्तनी 
    पेशियाँ होती हैं। प्रावार पालि के स्वतंत्र अधर, सीमांत दो, 
    तीन या चार छिद्रक छोड़ते हुए, अंशत: जुड़े रहते हैं।</span></p>
  <h3 style="text-align: center;" align="center"><img src="100451_files/100451-2.jpg" height="117" width="213"></h3>
  <h3   style="text-align: center;" align="center">चित्र २. कार्डियम का बाह्यरूप</h3>
  <p class="MsoNormal" style="text-align: center;" align="center"><span   style="font-size: 14pt; font-family: DV-TTSurekhEN;">जिह्वा सदृश पैर दाहिनी ओर है। क. स्नायु, 
    ख. अपवाहीनाल, तथा ग. अंतर्वाहीनाल।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">अपवाही 
    (</span><span padma_font_family_property="Courier" style="font-size: 14pt; font-family: Courier;">exhalant</span><span   style="font-size: 14pt; font-family: DV-TTSurekhEN;">) तथा अंतर्वाही (</span><span padma_font_family_property="Courier" style="font-size: 14pt; font-family: Courier;">inhalant</span><span   style="font-size: 14pt; font-family: DV-TTSurekhEN;">) 
    धाराओं के लिए पश्चछिद्रक होते है। इन दो छिद्रकों पर प्रावार 
    प्राय: दो पेशीय ट्यूब के रूप में बढ़ा रहता है। ऊपरवाला 
    ट्यूब अपवाही या गुदानाल तथा नीचेवाला ट्यूब अंतर्वाही या 
    क्लोमनाल (देखें चित्र २.) होता है। तीसरे छिद्र से पाद का 
    बहिर्बेधन होता है। प्रावार गुहिका में दो मुख्य धाराएँ होती 
    है। अंतर्वाही छिद्रक से मुँह को ढँकनेवाले लेवियल स्पर्शकों 
    तथा गिलों की ओर एक धारा पश्चत: दिष्ट होती है। दूसरी धारा 
    उलटी दिशा में अपवाही नाल की ओर दिष्ट होती है। बालू, या 
    बजरी में गड़े रहनेवाले पिन्ना (</span><span padma_font_family_property="Courier" style="font-size: 14pt; font-family: Courier;">pinna</span><span   style="font-size: 14pt; font-family: DV-TTSurekhEN;">) 
    और सोलेन (</span><span padma_font_family_property="Courier" style="font-size: 14pt; font-family: Courier;">solen</span><span   style="font-size: 14pt; font-family: DV-TTSurekhEN;">) में अपवाही धाराएँ पक्ष्माभिकामय नाल 
    द्वारा जाती हैं। प्रावार की कोर पर प्राय: ग्रंथियाँ, स्पर्शक, वर्णक 
    चकत्ता (</span><span padma_font_family_property="Courier" style="font-size: 14pt; font-family: Courier;">pigment spot</span><span   style="font-size: 14pt; font-family: DV-TTSurekhEN;">) तथा आँखें होती हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">प्राय: 
    लैमेलिब्रैंकिया के गिल, या क्लोम, कंकत क्लोम (</span><span padma_font_family_property="Courier" style="font-size: 14pt; font-family: Courier;">Ctenidium</span><span   style="font-size: 14pt; font-family: DV-TTSurekhEN;">) 
    कहलाते हैं, क्योंकि अब इनका मुख्य कार्य श्वसन नहीं है। श्वसन 
    मुख्यत: प्रावार से होता है। ये पक्ष्माभिकी गति के द्वारा अंतर्वाही 
    छिद्रक से एक धारा उत्पन्न करते हैं, जो, सूक्ष्म जीवों को भोजन 
    के लिए छाँटकर लेबियल स्पर्शक पर पहुँचा देती है। लेबियल 
    स्पर्शक मुहँ के ओष्ठ, या युग्मित पालियुक्त प्रक्षेपण है। दो 
    गिलों में से प्रत्येक में एक केंद्रीय अक्ष होता है, जिसमें तंतुओं 
    की दो श्रेणियाँ होती हैं, जिन्हें अर्धक्लोम, (</span><span padma_font_family_property="Courier" style="font-size: 14pt; font-family: Courier;">demibranchs</span><span   style="font-size: 14pt; font-family: DV-TTSurekhEN;">) 
    कहते हैं। प्रोटोब्रैंक, (</span><span padma_font_family_property="Courier" style="font-size: 14pt; font-family: Courier;">protobranch</span><span   style="font-size: 14pt; font-family: DV-TTSurekhEN;">) द्विकपाटियों में तंतु 
    साधारण पट्टिकाएँ दंड होते हैं, फिलिब्रैंक (</span><span padma_font_family_property="Courier" style="font-size: 14pt; font-family: Courier;">filibranch</span><span   style="font-size: 14pt; font-family: DV-TTSurekhEN;">) 
    गिलों में तंतु समांतर दंड होते हैं, जो अंतर्कीलित पक्ष्माभिकी 
    टफ (</span><span padma_font_family_property="Courier" style="font-size: 14pt; font-family: Courier;">ciliary tuff</span><span   style="font-size: 14pt; font-family: DV-TTSurekhEN;">) द्वारा जुड़े रहते हैं 
    तथा यूलैमेलिब्रैक गिलों में दंड संवहनी (</span><span padma_font_family_property="Courier" style="font-size: 14pt; font-family: Courier;">vascular</span><span   style="font-size: 14pt; font-family: DV-TTSurekhEN;">) 
    संधियों द्वारा जुड़े रहते हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">प्राय: 
    नर और मादा पृथक् पृथक् होते हैं। समुद्री लैमेलिब्रैंकिया 
    में ट्रोकोस्फीयर (</span><span padma_font_family_property="Courier" style="font-size: 14pt; font-family: Courier;">trochosphere</span><span   style="font-size: 14pt; font-family: DV-TTSurekhEN;">) एवं वेलीजर 
    (</span><span padma_font_family_property="Courier" style="font-size: 14pt; font-family: Courier;">veliger</span><span   style="font-size: 14pt; font-family: DV-TTSurekhEN;">) 
    लार्वां होते हैं। अलवण जल के लैमेलिब्रैंकिया की विशेषता ऊष्मायन 
    (</span><span padma_font_family_property="Courier" style="font-size: 14pt; font-family: Courier;">incubation</span><span   style="font-size: 14pt; font-family: DV-TTSurekhEN;">) है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">हिंज 
    दाँतों के रूपों, गिलों की संरचनाओं तथा विशेषत: पक्ष्माभिकी 
    गुणों के आधार पर लैंमेलिब्रैंकिया को चार गणों (</span><span padma_font_family_property="Courier" style="font-size: 14pt; font-family: Courier;">orders</span><span   style="font-size: 14pt; font-family: DV-TTSurekhEN;">) 
    में विभक्त किया गया है, जो निम्नलिखित हैं :</span></p>
  <h3 style="text-align: center;" align="center"><img src="100451_files/100451-3.jpg" height="98" width="365"></h3>
  <h3   style="text-align: center;" align="center">चित्र ३. लैमेलिब्रैकिया के 
    विभिन्न रूप</h3>
  <p class="MsoNormal" style="text-align: center;" align="center"><span   style="font-size: 14pt; font-family: DV-TTSurekhEN;">क. न्यूकुला फलटॉम (</span><span padma_font_family_property="Courier" style="font-size: 14pt; font-family: Courier;">Nucula 
    fultom</span><span   style="font-size: 14pt; font-family: DV-TTSurekhEN;">) के बाएँ कपाट का अभ्यांतर,</span></p>
  <p class="MsoNormal" style="text-align: center;" align="center"><span   style="font-size: 14pt; font-family: DV-TTSurekhEN;">ख. पैडोरा ऐल्बिडा (</span><span padma_font_family_property="Courier" style="font-size: 14pt; font-family: Courier;">Pandora 
    albida</span><span   style="font-size: 14pt; font-family: DV-TTSurekhEN;">) तथा ग. कस्पिडेरिया रॉस्ट्रेटा (</span><span padma_font_family_property="Courier" style="font-size: 14pt; font-family: Courier;">Cuspidarea 
    rostrata</span><span   style="font-size: 14pt; font-family: DV-TTSurekhEN;">)</span></p>
  <p class="MsoNormal" style=""> <span style="font-size: 14pt; font-family: DV-TTSurekhEN;"><span   style="">(१)<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">��� 
    </span></span></span> <b style=""><span   style="font-size: 14pt; font-family: DV-TTSurekhEN;">प्रोटोब्रैंकिएटा 
    </span></b><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">Protobranchiata</span><span   style="font-size: 14pt; font-family: DV-TTSurekhEN;">) </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> इस गण के लैमिलिब्रैकियाओं 
    के गिल में चपटे अपरावर्तित तंतु होते हैं, जो क्लोम अक्ष की 
    उल्टी ओर, दो पक्तियों में विन्यस्त रहते हैं। इस गण के उदाहरण 
    हैं : सोलेनोमिया (</span><span padma_font_family_property="Courier" style="font-size: 14pt; font-family: Courier;">Solenomya</span><span   style="font-size: 14pt; font-family: DV-TTSurekhEN;">), 
    न्यूकुला (</span><span padma_font_family_property="Courier" style="font-size: 14pt; font-family: Courier;">Nucula</span><span   style="font-size: 14pt; font-family: DV-TTSurekhEN;">) तथा योल्डिया (</span><span padma_font_family_property="Courier" style="font-size: 14pt; font-family: Courier;">Yoldia</span><span   style="font-size: 14pt; font-family: DV-TTSurekhEN;">)।</span></p>
  <p class="MsoNormal" style=""> <span style="font-size: 14pt; font-family: DV-TTSurekhEN;"><span   style="">(२)<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">��� 
    </span></span></span> <b style=""><span   style="font-size: 14pt; font-family: DV-TTSurekhEN;">फिलिब्रैंकिएटा 
    </span></b><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">Filibranchiata</span><span   style="font-size: 14pt; font-family: DV-TTSurekhEN;">) </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> इस गण के लैमेलिब्रैंकियाओं 
    में गिल समांतर, अधरीय दिष्ट तथा परावर्तित तुतु बनाता है। 
    आंतर पक्ष्माभिकी संधियों द्वारा क्रमिक तंतु आपस में जुड़े रहते 
    हैं। इस गण के उदाहरण हैं : अनोमिया (</span><span padma_font_family_property="Courier" style="font-size: 14pt; font-family: Courier;">Anomia</span><span   style="font-size: 14pt; font-family: DV-TTSurekhEN;">), 
    आर्का (</span><span padma_font_family_property="Courier" style="font-size: 14pt; font-family: Courier;">Arca</span><span   style="font-size: 14pt; font-family: DV-TTSurekhEN;">), मिटिलस (</span><span padma_font_family_property="Courier" style="font-size: 14pt; font-family: Courier;">Mytilus</span><span   style="font-size: 14pt; font-family: DV-TTSurekhEN;">) 
    तथा पेक्टेन (</span><span padma_font_family_property="Courier" style="font-size: 14pt; font-family: Courier;">Pecten</span><span   style="font-size: 14pt; font-family: DV-TTSurekhEN;">)।</span></p>
  <p class="MsoNormal" style="text-align: center;" align="center"><img src="100451_files/100451-4.jpg" usemap="#Map" border="0" height="174" width="283"> 
    <map name="Map"> 
      <area shape="circle" coords="313,80,17" href="#">
      <area shape="circle" coords="293,69,12" href="#">
    </map>
  </p>
  <p class="MsoNormal" style="text-align: center;" align="center"><b style=""><span   style="font-size: 14pt; font-family: DV-TTSurekhEN;">चित्र 
    ४. अलवणजलीय मसल </span></b><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">Mussel</span><span   style="font-size: 14pt; font-family: DV-TTSurekhEN;">)</span></p>
  <p class="MsoNormal" style="text-align: center;" align="center"><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">Margaritifera</span><span   style="font-size: 14pt; font-family: DV-TTSurekhEN;">)</span></p>
  <p class="MsoNormal" style="text-align: center;" align="center"><span   style="font-size: 14pt; font-family: DV-TTSurekhEN;">जनक के कवच से बाहर निकलने पर दो 
    से छह सप्ताह तक बच्चे मछलियों के परजीवी रहते हैं। इस 
    मसलों में बहुधा मोती पाए जाते हैं।</span></p>
  <p class="MsoNormal" style=""> <span style="font-size: 14pt; font-family: DV-TTSurekhEN;"><span   style="">(३)<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">��� 
    </span></span></span> <b style=""><span   style="font-size: 14pt; font-family: DV-TTSurekhEN;">यूलैमेलिब्रैंकिएटा 
    </span></b><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">Eulamellibranchiata</span><span   style="font-size: 14pt; font-family: DV-TTSurekhEN;">) </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> इस गण के यूलैमेलिब्रैंकियाओ 
    के गिल के तंतु समान अंतरों पर संवाहनी संधियों द्वारा जुड़े 
    रहते हैं। ये संधियाँ रेखीय तंतु जैसे स्थान की गवाक्षों (</span><span padma_font_family_property="Courier" style="font-size: 14pt; font-family: Courier;">fenestrae</span><span   style="font-size: 14pt; font-family: DV-TTSurekhEN;">) में रूपांतरित कर 
    देती है। इस गण के उदाहरण हैं : ऐनोडोंटा (</span><span padma_font_family_property="Courier" style="font-size: 14pt; font-family: Courier;">Anodonta</span><span   style="font-size: 14pt; font-family: DV-TTSurekhEN;">), 
    ऑस्ट्रिया (</span><span padma_font_family_property="Courier" style="font-size: 14pt; font-family: Courier;">Ostrea</span><span   style="font-size: 14pt; font-family: DV-TTSurekhEN;">), टेलिना (</span><span padma_font_family_property="Courier" style="font-size: 14pt; font-family: Courier;">Tellina</span><span   style="font-size: 14pt; font-family: DV-TTSurekhEN;">), 
    कार्डियम (</span><span padma_font_family_property="Courier" style="font-size: 14pt; font-family: Courier;">Cardium</span><span   style="font-size: 14pt; font-family: DV-TTSurekhEN;">) तथा फोलैस (</span><span padma_font_family_property="Courier" style="font-size: 14pt; font-family: Courier;">Pholas</span><span   style="font-size: 14pt; font-family: DV-TTSurekhEN;">)।</span></p>
  <p class="MsoNormal" style=""> <span style="font-size: 14pt; font-family: DV-TTSurekhEN;"><span   style="">(४)<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">��� 
    </span></span></span> <b style=""><span   style="font-size: 14pt; font-family: DV-TTSurekhEN;">सेप्टिब्रैकिएटा 
    </span></b><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">Septibranchiata</span><span   style="font-size: 14pt; font-family: DV-TTSurekhEN;">) </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> इस गण के प्राणियों 
    के गिल श्वसन अंग के रूप में नहीं रहते हैं। अब ये पेशीय पट 
    (</span><span padma_font_family_property="Courier" style="font-size: 14pt; font-family: Courier;">septum</span><span   style="font-size: 14pt; font-family: DV-TTSurekhEN;">) बनाते हैं, जो अभिवर्तनी 
    पेशी से लेकर साइफनों के परस्पर पृथक् होने के स्थान 
    तक जाते हैं। इस गण के उदाहरण हैं : पोरोमाइया (</span><span padma_font_family_property="Courier" style="font-size: 14pt; font-family: Courier;">Poromya</span><span   style="font-size: 14pt; font-family: DV-TTSurekhEN;">) तथा कस्पीडेरिया (</span><span padma_font_family_property="Courier" style="font-size: 14pt; font-family: Courier;">Cuspidaria</span><span   style="font-size: 14pt; font-family: DV-TTSurekhEN;">)।</span></p>
  <p   class="MsoBodyTextIndent2">लैमेलिब्रैंकिया के १०० से अधिक कुल एवं 
    ७,००० स्पीशीज ज्ञात हैं।<span   style="">   </span>(अजित नारायण 
    मेहरोत्रा)</p>
</div>
</body></html>