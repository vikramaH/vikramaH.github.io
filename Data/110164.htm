<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">्व्राण</span></b><span   style="font-size: 14pt; font-family: DV-TTSurekhEN;"> (</span><span padma_font_family_property="Courier" style="font-size: 14pt; font-family: Courier;">Ulcer</span><span   style="font-size: 14pt; font-family: DV-TTSurekhEN;">) 
    शरीरपृष्ठ (</span><span padma_font_family_property="Courier" style="font-size: 14pt; font-family: Courier;">body surface</span><span   style="font-size: 14pt; font-family: DV-TTSurekhEN;">) पर संक्रमण द्वारा शोध 
    उत्पन्न होता है। इस संक्रमण के जीवविष (</span><span padma_font_family_property="Courier" style="font-size: 14pt; font-family: Courier;">toxins</span><span   style="font-size: 14pt; font-family: DV-TTSurekhEN;">) 
    स्थानिक उपकला (</span><span padma_font_family_property="Courier" style="font-size: 14pt; font-family: Courier;">epithelium</span><span   style="font-size: 14pt; font-family: DV-TTSurekhEN;">) को नष्ट कर देते 
    हैं। नष्ट हुई उपकला के ऊपर मृत कोशिकाएँ एवं पूय संचित 
    हो जाता है। मृत कोशिकाओं तथा पूय के हट जाने पर नष्ट 
    हुई उपकला के स्थान पर धीरे धीरे कणिकामय ऊतक (</span><span padma_font_family_property="Courier" style="font-size: 14pt; font-family: Courier;">granular 
    tissues</span><span   style="font-size: 14pt; font-family: DV-TTSurekhEN;">) आने लगते हैं। इस प्रकार की विक्षति को 
    व्रण कहते हैं। दूसरे शब्दों में संक्रमणोपरांत उपकला ऊतक 
    की कोशिकीय मृत्यु को व्रण कहते है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">अनावरित 
    क्षत व्रण कहलाता है। किसी भी पृष्ठ के ऊपर, अथवा पार्श्व 
    में, यदि कोई शोधयुक्त परिगलित (</span><span padma_font_family_property="Courier" style="font-size: 14pt; font-family: Courier;">necrosed</span><span   style="font-size: 14pt; font-family: DV-TTSurekhEN;">) 
    भाग हो गया है, तो वहाँ व्रण उत्पन्न हो जाएगा। शीघ्र भर जानेवाले 
    व्रण को सुदम्य्व्राण कहते हैं। कभी कभी कोई व्रण शीघ्र नहीं 
    भरता। ऐसा व्रण दुदम्य हो जाता है, इसका कारण यह है कि 
    उसमें या तो जीवाणुओं (</span><span padma_font_family_property="Courier" style="font-size: 14pt; font-family: Courier;">bacteria</span><span   style="font-size: 14pt; font-family: DV-TTSurekhEN;">) 
    द्वारा संक्रमण होता रहता है, या व्रणवाले भाग में रक्तपरिसंचरण 
    (</span><span padma_font_family_property="Courier" style="font-size: 14pt; font-family: Courier;">circulation of blood</span><span   style="font-size: 14pt; font-family: DV-TTSurekhEN;">) 
    उचित रूप से नहीं हो पाता। व्रण, पृष्ठ पर की एक कोशिका के 
    बाद दूसरी कोशिका के नष्ट होने पर, बनता है। निम्नलिखित 
    तीन ऐसे स्थान है जहाँ पर व्रण प्राय: हो जाते हैं :</span></p>
  <p class="MsoNormal"><span   style="font-size: 14pt; font-family: DV-TTSurekhEN;">(१) 
    मुख, आमाशय अथवा आंत्र </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    इनमें विकृति द्वारा उत्पन्न शोथयुक्त परिगलन होता है (देखें, 
    आमाशय तथा ग्रहणी के व्रण तथा पाचक तंत्र के रोग)।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">(२) 
    निम्न शाखाओं के अधस्त्वक् </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    इनमें वृद्धावस्था में रक्त परिसंचरण के उचित रूप में न होने 
    के कारण शोथ उत्पन्न हो जाता है, जिससे परिगलन होना प्रारंभ 
    हो जाता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">(३) 
    गर्भाशय-ग्रीवा (</span><span padma_font_family_property="Courier" style="font-size: 14pt; font-family: Courier;">Cervix of the uterus</span><span   style="font-size: 14pt; font-family: DV-TTSurekhEN;">)</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">्व्राण की प्रावस्थाएँ</span></b><span style="font-size: 14pt; font-family: DV-TTSurekhEN;"> 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> व्रण का जीवन 
    निम्नलिखित तीन प्रावस्थाओं (</span><span padma_font_family_property="Courier" style="font-size: 14pt; font-family: Courier;">phases</span><span   style="font-size: 14pt; font-family: DV-TTSurekhEN;">) 
    में विभाजित है :</span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span style="font-size: 14pt; font-family: DV-TTSurekhEN;"></span></p>
  <p class="MsoNormal"><span   style="font-size: 14pt; font-family: DV-TTSurekhEN;">(१) 
    विस्तार (</span><span padma_font_family_property="Courier" style="font-size: 14pt; font-family: Courier;">Extension</span><span   style="font-size: 14pt; font-family: DV-TTSurekhEN;">), (२) परिवर्त (</span><span padma_font_family_property="Courier" style="font-size: 14pt; font-family: Courier;">Transition</span><span   style="font-size: 14pt; font-family: DV-TTSurekhEN;">) 
    तथा (३) सुधार (</span><span padma_font_family_property="Courier" style="font-size: 14pt; font-family: Courier;">Repair</span><span   style="font-size: 14pt; font-family: DV-TTSurekhEN;">)</span></p>
  <p class="MsoNormal"><span   style="font-size: 14pt; font-family: DV-TTSurekhEN;">विस्तार 
    की प्रावस्था में व्रण का तल स्राव एवं गलित पदार्थों से ढँका रहता 
    है। व्रण के परिसर तीव्र होते हैं तथा इसमें से पूयमुक्त 
    स्राव निकलना रहता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">परिवर्त 
    प्रावस्था में व्रण का भरना प्रारंभ होने लगता है। इसके तल 
    का भाग साफ होने लगता है। तल में कणिकामय ऊतक बनने 
    प्रारंभ हो जाते हैं और आपस में जुड़ने के कारण संपूर्ण तल 
    इनमें ढँक जाता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">सुधार 
    की प्रावस्था में कणिकामय रेशेदार तंतु ऊतक (</span><span padma_font_family_property="Courier" style="font-size: 14pt; font-family: Courier;">fibrous 
    tissue</span><span   style="font-size: 14pt; font-family: DV-TTSurekhEN;">) में, परिवर्तित हो जाते हैं। कणिकामय ऊतकों 
    का अधिक बनना भी उचित नहीं है। यदि किसी व्रण में कणिकामय 
    ऊतक अधिक बन गए हों, तो उनको खुरच देना चाहिए अथवा 
    सिल्वर नाइट्रेट जैसे किसी कॉस्टिक पदार्थ से जला देना 
    चाहिए।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">्व्राण के प्रकार</span></b><span style="font-size: 14pt; font-family: DV-TTSurekhEN;"> 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> व्रण निम्नलिखित 
    तीन प्रकार के होते हैं :</span></p>
  <p class="MsoNormal"><span   style="font-size: 14pt; font-family: DV-TTSurekhEN;">(१) 
    विशिष्टि (</span><span padma_font_family_property="Courier" style="font-size: 14pt; font-family: Courier;">specific</span><span   style="font-size: 14pt; font-family: DV-TTSurekhEN;">), (२) विशिष्टताहीन 
    (</span><span padma_font_family_property="Courier" style="font-size: 14pt; font-family: Courier;">nonspecific</span><span   style="font-size: 14pt; font-family: DV-TTSurekhEN;">) 
    तथा (३) दुर्दम्य (</span><span padma_font_family_property="Courier" style="font-size: 14pt; font-family: Courier;">Malignant</span><span   style="font-size: 14pt; font-family: DV-TTSurekhEN;">)।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">विशिष्टताहीन 
    व्रण </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> इसके होने 
    का कारण क्षत (</span><span padma_font_family_property="Courier" style="font-size: 14pt; font-family: Courier;">wound</span><span   style="font-size: 14pt; font-family: DV-TTSurekhEN;">) का संक्रमण है। यह क्षत अभिघात, अथवा 
    किन्हीं उत्तेजक पदार्थों, के कारण हो जाता है। स्थानिक क्षोभ, 
    जैसा दंत्व्राण में, अथवा रक्त-परिसंचरण-बाधा, जैसा स्फीत शिराओं 
    (</span><span padma_font_family_property="Courier" style="font-size: 14pt; font-family: Courier;">varicose veins</span><span   style="font-size: 14pt; font-family: DV-TTSurekhEN;">) में, इसके उत्पन्न 
    करने में प्राथमिक कारण हैं। पोषणज व्रण (</span><span padma_font_family_property="Courier" style="font-size: 14pt; font-family: Courier;">trophic 
    ulcer</span><span   style="font-size: 14pt; font-family: DV-TTSurekhEN;">) वाहिका प्रेरक नियंत्रण (</span><span padma_font_family_property="Courier" style="font-size: 14pt; font-family: Courier;">vasomotor control</span><span   style="font-size: 14pt; font-family: DV-TTSurekhEN;">) 
    के अनौचित्य से संबंधित है। अस्वस्थावस्था में यह व्रण के भरने 
    में बाधक है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">विशिष्ट 
    व्रण </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> ये कुछ विशिष्ट 
    रोगों के सूक्ष्म जीवों के संक्रमण के कारण उत्पन्न होते हैं। 
    ये रोग है : यक्ष्मा, सिफलिस आदि। इन व्रणों की चिकित्सा करते 
    समय स्थानिक चिकित्सा के अतिरिक्त विशिष्ट रोग की चिकित्सा 
    भी करनी होती है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">दुर्दम्य 
    व्रण </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> यह किसी संक्रमण 
    की शोथज प्रतिक्रिया के फलस्वरूप उत्पन्न नहीं होता, अपितु दुर्दम्य 
    अर्बुद द्वारा ऊतकों को नष्ट करने के कारण होता है। इसके 
    द्वारा उत्पन्न व्रण के परिसर अर्बुद में ही विलीन हो जाते हैं। 
    यह व्रण अतिशीघ्रता से बढ़ता है। दुर्दम्य अर्बुद हैं : (१) कार्सिनोमा, 
    (२) रोडेंट व्रण तथा (३) सार्कोमा।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">्व्राण का भरना</span></b><span style="font-size: 14pt; font-family: DV-TTSurekhEN;"> 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> ऊतकों की जीवनशक्ति 
    बिगड़ जाती है, जिसके फलस्वरूप संक्रमण भी अपना प्रभाव डालता 
    रहता है। यही कारण है कि व्रण के रोपण में अधिक समय लग 
    जाता है निम्न अवस्था में व्रण के शीघ्र नहीं भरते :</span></p>
  <p class="MsoNormal"><span   style="font-size: 14pt; font-family: DV-TTSurekhEN;">(१) 
    तंत्रिका क्षत (</span><span padma_font_family_property="Courier" style="font-size: 14pt; font-family: Courier;">Nerve lesion</span><span   style="font-size: 14pt; font-family: DV-TTSurekhEN;">),</span></p>
  <p class="MsoNormal"><span   style="font-size: 14pt; font-family: DV-TTSurekhEN;">(२) 
    स्फीत शिराओं के कारण रुधिर संकुलता (</span><span padma_font_family_property="Courier" style="font-size: 14pt; font-family: Courier;">congestion</span><span   style="font-size: 14pt; font-family: DV-TTSurekhEN;">) 
    एवं कुपोषण (</span><span padma_font_family_property="Courier" style="font-size: 14pt; font-family: Courier;">malnutrition</span><span   style="font-size: 14pt; font-family: DV-TTSurekhEN;">) तथा</span></p>
  <p class="MsoNormal"><span   style="font-size: 14pt; font-family: DV-TTSurekhEN;">(३) 
    ऊतकों में संवर्धन माध्यम (</span><span padma_font_family_property="Courier" style="font-size: 14pt; font-family: Courier;">culture medium</span><span   style="font-size: 14pt; font-family: DV-TTSurekhEN;">) 
    की अधिक मात्रा में उपस्थित, अर्थात् मधुमेह (</span><span padma_font_family_property="Courier" style="font-size: 14pt; font-family: Courier;">diabetes</span><span   style="font-size: 14pt; font-family: DV-TTSurekhEN;">) 
    में शर्करा का होना आदि।<span   style="">   </span>(रमेश 
    चंद्र गर्ग)</span></p>
</div>
</body></html>