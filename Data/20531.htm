<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >ओग्डेनबग</b>र् 
  यह संयुक्त राज्य, 
  अमरीका, के न्यूयार्क 
  राज्य की सेंट 
  लॉरेंस काउंटी 
  में ऑसविगाची 
  नदी के मुहाने 
  पर स्थित एक नगर 
  है। यहाँ न्यूयार्क 
  सेंट्रल तथा रटलैंड 
  रेलमार्ग आते 
  हैं। यह आंटेरियो 
  झील से लगभग 
  ५० मील दूर है। 
  नगर सेंट लॉरेस 
  नदी के किनारे 
  की उच्च भूमि पर 
  स्थित है और यहाँ 
  जलयानों के 
  लिए अच्छा आश्रय स्थान 
  उपलब्ध है। यह पत्तन 
  बारहों मास 
  खुला रहता है 
  और यहाँ से 
  अनाज, इमारती 
  लकड़ी तथा कोयला 
  बाहर भेजा जाता 
  है। दियासलाई, 
  कागज तथा लुगदी 
  के कारखाने 
  हैं। इसके ३० मील 
  दक्षिण-पश्चिम में 
  सेंट लॉरेंस 
  नदी में सहस्र द्वीप 
  (थाउज़ैंड आइलैंड्स) 
  हैं। इसका नामकरण 
  अब्राहम ओग्डेन के 
  नाम पर १८६८ में किया 
  गया था।	(श्री.ना.मे.)</font></p>
</body></html>