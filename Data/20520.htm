<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >ओएंज़बरो</b> 
  संयुक्त राज्य, अमरीका 
  के केंटुकी राज्य 
  में है और उसके 
  उत्तर-पश्चिम की 
  ओर के डेविस 
  प्रदेश का मुख्य 
  स्थान है। यह ओहायो 
  नदी के बाएँ किनारे 
  पर लूरुविली 
  से दक्षिण-पश्चिम, 
  रेल से ११२ मील 
  दूर बसा है। 
  केंटुकी राज्य 
  का यह चौथा 
  बड़ा शहर है। १९७० ई. 
  अंत में यहाँ की 
  जनसंख्या ४९,७५१ थी। 
  पहले इस शहर 
  का नाम येलो 
  बैंक था; १८१८ ई. से 
  इसका नाम ओएंज़बरो 
  पड़ा। इसकी स्थिति 
  ३७रू ४५व् उ.अ. तथा ८७रू ७व् प.दे. पर 
  है। </font></p>
<font size="2"> 
<p><font    size="4">यहाँ इलिनॉय 
  सेंट्रल, लूरुविली 
  और नैशविली 
  आदि रेलमार्ग 
  मिलते हैं। यह 
  ओहायो नदी 
  के जलमार्ग पर 
  एक प्रसिद्ध बंदरगाह 
  है। यहाँ यथेष्ट 
  व्यापार होता 
  है तथा स्टीमर 
  और बड़ी नावें 
  कैरो से, जो 
  मिसिसिपि जलमार्ग 
  पर है, आती रहती 
  हैं।</font></p>
<p><font    size="4">यह नगर 
  उपजाऊ कृषिक्षेत्र 
  में स्थित है, जहाँ 
  मक्का, गेहूँ, और 
  तंबाकू बहुतायत 
  से उत्पन्न होते 
  हैं। तंबाकू मुख्य 
  फसल है। यह नगर 
  तंबाकू के व्यापार 
  के लिए प्रसिद्ध है। 
  शहर के निकटवर्ती 
  क्षेत्रों में कोयला, 
  लोहा, सीसा, 
  जस्ता, इमारती 
  पत्थर की खानें 
  हैं। यहाँ कई प्रकार 
  के उद्योग भी स्थापित 
  हैं।	(ल.कि.सिं.चौ.)</font></p>
</font> 
</body></html>