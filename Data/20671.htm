<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >कनखल 
  </b>उत्तर प्रदेश के 
  सहारनपुर 
  जिले में स्थित 
  एक कस्बा। यह २९रू ५५व् उ.अ. और 
  ७८रू११व् पू.दे. पर बसा 
  है। जनसंख्या लगभग 
  २५,००० और क्षेत्रफल 
  ६३ एकड़ है। कनखल हरिद्धार 
  से लगभग एक मील 
  दक्षिण और ज्वालापुर 
  से दो मील पश्चिम 
  गंगा के पश्चिमी 
  किनारे पर 
  स्थित है। नगर 
  के दक्षिण में दक्ष 
  प्रजापति का भव्य 
  मंदिर है जिसके 
  निकट सतीघाट 
  के नाम से वह 
  भूमि है जहाँ 
  पुराणों (कूर्म 
  २.३८ अ., लिंगपुराण 
  १००.८) के अनुसार शिव 
  ने सती के प्राणोत्सर्ग 
  के पश्चात् दक्षयज्ञ 
  का ध्वंस किया 
  था। यह हिंदुओं 
  का एक पुण्य तीर्थस्थल 
  है जहाँ प्रति वर्ष 
  लाखों तीर्थयात्री 
  दर्शनार्थ आते 
  हैं। कनखल में अनेक 
  उद्यान हैं जिनमें 
  केला, आलूबुखारा, 
  लीची, आडू, चकई, 
  लुकाट आदि फल 
  भारी मात्रा में 
  उत्पन्न होते हैं। 
  यहाँ के अधिकांश 
  निवासी ब्राह्मण 
  हैं जिनका पेशा 
  प्राय: हरिद्वार 
  अथवा कनखल में 
  पौरोहित्य 
  या पंडगिरी है।	(कै.चं.श.)</font></p>
</body></html>