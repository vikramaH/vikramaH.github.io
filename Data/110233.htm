<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">शाहबाज गढ़ी</span></b><span   style="font-size: 14pt; font-family: DV-TTSurekhEN;"> 
    सम्राट् अशोक के प्रधान शिलाभिलेखों में १४ प्रज्ञापन हैं जो मुख्यतया 
    अब तक छह विभिन्न स्थानों पर पाए गए हैं। चौदहों प्रज्ञापनों 
    की पांचवीं प्रतिलिपि पश्चिमोत्तर सीमाप्रांत के पेशावर जिले 
    की युसुफजई तहसील में शाहबाजगढ़ी गाँव के पास एक चट्टान 
    पर खुदी मिली है। यह पहाड़ी पेशावर से ४० मील उत्तरपूर्व 
    है। मानसेहरा की तरह शाहबाजगढ़ी की प्रतिलिपियाँ खरोष्ठी 
    लिपि में खुदी हैं, जो दाहिनी से बाईं ओर लिखी जाती है, 
    शेष पाँचो स्थानों की प्रतिलिपियाँ ब्राह्मी लिपि में हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">इन 
    चौदह प्रज्ञापनों की मुख्य बातें ये हैं </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span style="font-size: 14pt; font-family: DV-TTSurekhEN;"></span></p>
  <p class="MsoNormal"><span   style="font-size: 14pt; font-family: DV-TTSurekhEN;">(१) 
    जीवहिंसा का निषेध एवं राजा के रसोईघर में खाय व्यंजनों 
    में जीवहिंसा पर संयम; (</span><span padma_font_family_property="Courier" style="font-size: 14pt; font-family: Courier;">2</span><span   style="font-size: 14pt; font-family: DV-TTSurekhEN;">) सम्राट् अशोक के जीते 
    हुए सब स्थानों में एवं विशेषकर सीमांत प्रदेशों में मनुष्यों 
    एवं पशुओं की चिकित्सा का प्रबंध; (</span><span padma_font_family_property="Courier" style="font-size: 14pt; font-family: Courier;">3</span><span   style="font-size: 14pt; font-family: DV-TTSurekhEN;">) 
    अधिकारियों का धर्मानुशासन के लिए भी दौरा एवं आचार की 
    सामान्य बातें, (</span><span padma_font_family_property="Courier" style="font-size: 14pt; font-family: Courier;">4</span><span   style="font-size: 14pt; font-family: DV-TTSurekhEN;">) धर्माचरण में शील 
    का पालन, (</span><span padma_font_family_property="Courier" style="font-size: 14pt; font-family: Courier;">5</span><span   style="font-size: 14pt; font-family: DV-TTSurekhEN;">) लोगों को धर्माचरण की बातें बताने 
    के लिए धर्ममहामात्यों क नियत किया जाना, (</span><span padma_font_family_property="Courier" style="font-size: 14pt; font-family: Courier;">6</span><span   style="font-size: 14pt; font-family: DV-TTSurekhEN;">) 
    राजा के कर्तव्यपालन की बातें, (</span><span padma_font_family_property="Courier" style="font-size: 14pt; font-family: Courier;">7</span><span   style="font-size: 14pt; font-family: DV-TTSurekhEN;">) 
    संयम, भावशुद्धि एवं विभिन्न धर्मों का आदर, (</span><span padma_font_family_property="Courier" style="font-size: 14pt; font-family: Courier;">8</span><span   style="font-size: 14pt; font-family: DV-TTSurekhEN;">) 
    विहार यात्रा की जगह धर्मयात्रा पर सम्राट् का संकल्प, (</span><span padma_font_family_property="Courier" style="font-size: 14pt; font-family: Courier;">9</span><span   style="font-size: 14pt; font-family: DV-TTSurekhEN;">) 
    निरर्थक मंगल कार्यों की जगह समाज में धर्ममंगल की बातों 
    को प्रश्रय देना; (</span><span padma_font_family_property="Courier" style="font-size: 14pt; font-family: Courier;">10</span><span   style="font-size: 14pt; font-family: DV-TTSurekhEN;">) कर्तव्य कार्यों में धर्ममंगल की बातों 
    का समावेश; धर्म के लिए विशेष प्रयत्न की अपेक्षा।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">शेष 
    प्रज्ञापनों में लोगों में समान एवं सम्मानपूर्वक व्यवहार अपने 
    अपने धर्मों की अच्छी बातों का परिपालन, सत्व की बढ़ती, कलिंगयुद्ध 
    के उपरांत युद्ध के लिए सम्राट् के मन में पश्चात्ताप एवं जीते 
    हुए प्रदेशों में धर्मानुशासन के कार्य तथा विभिन्न स्थानों में 
    धर्मादेशों के लिखाने की बातें हैं।<span style=""> </span>(शां. प्र. रो.)</span></p>
</div>
</body></html>