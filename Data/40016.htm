<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><b><font    size="5">गोंचारोब, 
  इवान अलेक्सँद्रोविच</font><font  size="4"> 
  </font></b><font    size="4">प्रसिद्ध 
  रूसी लेखक। जन्मसिंबिर्स्क 
  में, मृत्यु पेतेर्बुर्ग 
  में। मॉस्को विश्वविद्यालय 
  के सहित्य विभाग 
  में शिक्षा प्राप्त 
  की। साहित्यिक 
  कार्य का आरंभ 
  १८३५ में हुआ। समुद्री 
  जहाज से भ्रमण 
  करने पर गोंचारोव 
  ने 'जहाज पल्लादा' 
  नामक यात्रा साहित्य 
  की प्रसिद्ध कृति 
  लिखी। गोंचारोव 
  ने तीन विख्यात 
  उपन्यास लिखे <font padma_font_family_property="Symbol" face="Symbol">-</font> 
  'मामूली कहानी' 
  (१८४७), 'ओब्लोमोव' 
  (१८५९) और 'खड़ी चट्टान' 
  (१८६९)। इन कृतियों 
  में तत्कालीन रूस 
  के वर्णन हैं: समाज 
  के दो पहलुओं 
  के प्रतिनिधियों 
  आलसी राजदरबारी 
  जमींदारों और 
  सक्रिय पूँजीवादियों 
  के प्रतिबिंब हैं। 
  उपन्यासों के नारी 
  पात्रों में तत्कालीन 
  रूसी समाज के 
  प्रगतिशील विचारों 
  का सजीव चित्रण 
  मिलता है। गोंचारोव 
  ने अनेक आलोचनात्मक 
  कृतियाँ भी लिखीं 
  जो ग्रिबोएदोव, 
  बेलिंस्की आदि रूसी 
  लेखकों से संबंधित 
  हैं।	</font></p>
<p><font    size="4">(प्यौत्र 
  कलेक्सीविच 
  बाराकिन्नकोव.)</font></p>
<b></b>
<p><font  size="5"><b></b></font></p>
</body></html>