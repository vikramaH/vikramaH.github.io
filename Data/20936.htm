<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >कारवॉसराय</b> 
  एक प्रकार की बड़ी 
  आँगनवाली साजसज्जा 
  रहित विश्रामशाला 
  जहाँ कारवाँ 
  आकर रुकते हैं। 
  भारतवर्ष में 
  अधिकतर काफिला 
  शब्द का प्रयोग 
  किया जाता है। 
  भारतवर्ष में 
  अधिकतर काफिला 
  शब्द का प्रयोग 
  किया जाता है। 
  एशिया तथा अफ्रीका 
  के मरुस्थलीय प्रदेशों 
  में व्यापारी तथा 
  यात्री दल बनाकर 
  चला करते हैं 
  क्योंकि वहाँ की 
  सड़कें सुरक्षित 
  नहीं होतीं और 
  निर्जन प्रदेशों 
  से होकर जाती 
  हैं। इस दल का वैतनिक 
  नेता होता है 
  जिसे काफिलाबशी 
  या अमीर-ए-कारवाँ 
  कहते हैं। यदि 
  मार्ग में कारवाँ 
  पर आक्रमण हो 
  जाए तो मुस्लिम 
  कानून के अनुसार 
  आक्रमणकारी को 
  प्रोणदंड दिया 
  जा सकता है। (हिदाया, 
  २।१३१)</font></p>
<font size="2"> 
<p><font    size="4">सराय 
  अथवा सरा का 
  अर्थ प्रासाद अथवा 
  दुर्ग है। यह शब्द 
  विशेषकर तातारों 
  द्वारा प्रयुक्त हुआ 
  था जब उन्होंने 
  प्रासाद बनाने 
  प्रारंभ किए थे। 
  भारतवर्ष तथा 
  फारस में आजकल 
  कारवाँसराय 
  ऐसे भवन को कहते 
  हैं जिसके बीचोबीच 
  एक बड़ा सा आँगन 
  हो तथा चारों 
  ओर कमरे बने 
  हों जहाँ यात्री 
  अपने बोझ ढोनेवाले 
  पशुओं के साथ 
  रुक सकें।</font></p>
<p><font    size="4"><b  >सं.ग्रं.</b>&#8212;हॉब्सन-जॉब्सन, 
  लंदन, १९०३; टी.पी. 
  ह्यूज़ : डिक्शनरी 
  ऑव इस्लाम, लंदन, 
  १९३५।	(मो.या.)</font></p>
</font> 
</body></html>