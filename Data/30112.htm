<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b> 
<p><font  size="4"><b  >कुतुबद्दीन, 
  सुल्तान </b></font><font    size="4">(१३७४-१३८९ 
  ई.) कश्मीर सुल्तान। 
  शिहाबुद्दीन सुल्तान 
  की मृत्यु के बाद 
  उसका भाई हिंडाल, 
  जिसे उसने अपना 
  उत्तराधिकारी 
  घोषित किया 
  था, १३७४ ई. में कुतुबुद्दीन 
  के नाम से कश्मीर 
  का सुल्तान बना। 
  राज्य और प्रजा 
  के हित में वैयक्तिक 
  रूचि के कारण 
  उसकी बड़ी ख्याति 
  है। उसने श्रीनगर 
  के निकट कुतुबुद्दीनपुर 
  नामक शहर बसाया; 
  वहाँ उसने एक राजप्रसाद, 
  एक समाधि भवन 
  तथा समाधिस्थल 
  स्थापित किया 
  जिसमें अनेक दरवेशों 
  और सूफियों 
  की समाधि है। 
  आरंभिक दिनों 
  में वह भारतीय 
  वेशभूषा में 
  रहता था पर 
  बाद में सैयद 
  अली हमदानी के, 
  जो तैमूर के 
  त्रास से कश्मीर 
  चले आए थे, प्रभाव 
  में आकर मुसलमानी 
  (ईरानी) वस्त्र पहनने 
  लगा था। पंद्रह 
  वर्ष तक शासन 
  करने के बाद 
  १३८९ ई. में उसकी मृत्यु 
  हुई। (परमेश्वरीलाल 
  गुप्त)</font></p>
<font size="2"></font></body></html>