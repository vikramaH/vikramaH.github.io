<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >एल्डरमैन</b> 
  इंग्लैंड, आयरलैंड 
  और संयुक्त राज्य 
  अमरीका की महानगरपालिकाओं 
  और काउंटी कौंसिलों 
  का कर्मचारी। 
  ऐंग्लोसैक्सनों 
  के जमाने में एल्डरमैन 
  की उपाधि प्रांत 
  के गवर्नरों 
  को दी जाती 
  थी। इंग्लैंड में १८८२ में 
  म्यूनिसिपल कारपोरेशन 
  ऐक्ट के अनुसार 
  एल्डरमैन काउंटी 
  कौंसिल के सदस्यों 
  द्वारा छह साल 
  के लिए चुने जाते 
  हैं और उनकी 
  आधी संख्या हर 
  तीसरे साल अवकाश 
  ले लेती है। नगरपालिका 
  में तीन चौथाई 
  संख्या कौंसिलरों 
  की होती है और 
  एक चौथाई एल्डरमैनों 
  की। संयुक्त राज्य 
  अमरीका में उनका 
  चुनाव आनुपातिक 
  प्रतिनिधान के 
  आधार पर होता 
  है।	(भ.श.उ.)</font></p>
</body></html>