<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><b><font    size="4">अरण्यतुलसी</font><font > 
  </font></b><font   > का पौधा 
  ऊँचाई में आठ 
  फुटतक, सीधा 
  और डालियों 
  से भरा होता 
  है। छाल खाकी, 
  पत्ते चार इंच 
  तक लंबे और 
  दोनों ओर 
  चिकने होते 
  हैं। यह बंगाल, 
  नैपाल, आसाम 
  की पहाड़ियों, 
  पूर्वी नैपाल 
  और सिंध में मिलता 
  है। यह श्वेत (ऐल्बम) 
  और काला (ग्रैटिसिमम) 
  दो प्रकार का 
  होता है। इसके 
  पत्तों को हाथ 
  से मलने पर तेज 
  सुगंध निकलती 
  है।</font></p>
<font > 
<p  >आयुर्वेद में 
  इसके पत्तों को 
  वात, कफ, नेत्ररोग, 
  वमन, मूर्छा अग्निविसर्प 
  (एरिसिपलस), प्रदाह 
  (जलन) और पथरी 
  रोग में लाभदायक 
  कहा गया है। ये 
  पत्ते सुखपूर्वक 
  प्रसव कराने तथा 
  हृदय को भी हितकारक 
  माने गए हैं।</p>
<p  >इन्हें पेट के 
  फूलने को दूर 
  करनेवाला, उत्तेजक, 
  शांतिदायक 
  तथा मूत्रनिस्सारक 
  समझा जाता है।</p>
<p  > रासायनिक 
  विश्लेषण से इनमें 
  थायमोल, यूगेनल 
  तथा एक अन्य उड़नशील 
  (एसेंशियल) तेल 
  मिले हैं।	(भ.दा.व.)</p>
</font><b></b>
<p><font  size="4"><b></b></font></p>
</body></html>