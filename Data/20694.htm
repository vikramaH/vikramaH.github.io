<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >कबाल 
  </b> (<font padma_font_family_property="Times New Roman, Times, serif" face="Times New Roman, Times, serif">Cabal</font>) किसी 
  समिति के आपसी 
  संबंधों में गुप्त 
  षड्यंत्र के लिए 
  इस शब्द का प्रयोग 
  किया जाता है। 
  इंग्लैंड का चार्ल्स 
  द्वितीय, पाँच 
  अंतरंग मंत्रियों 
  के परामर्श से 
  कूटनीति के 
  गुप्त मामले तथा 
  महत्वपूर्ण विदेशी 
  मामलों को तय 
  किया करता था। 
  ये पाँच मंत्री 
  थे-क्लिफ़र्ड, आर्लिग्टन, 
  बकिंघम, आशले 
  और लाडरडेले। 
  इन्हीं पाँचों के 
  नामों के पहले 
  अक्षरों को मिलाकर 
  कबाल शब्द निर्मित 
  हुआ है, साधारणत: 
  ऐसा माना जाता 
  है; किंतु है यह 
  संयोग मात्र, 
  क्योंकि इस शब्द 
  की व्युत्पत्ति फ्रेंच 
  शब्द कबाल (<font padma_font_family_property="Times New Roman, Times, serif" face="Times New Roman, Times, serif">Cabale</font>) 
  से हुई है। कबाल 
  कैबिनेट का 
  अग्रगामी माना 
  जाता है। कबाल 
  की शक्ति देखकर 
  राज्य के अन्य व्यक्ति 
  इससे ईर्ष्या करने 
  लगे तथा कबाल 
  शब्द का प्रयोग 
  कुत्सित भाव से 
  होने लगा। 	(शु.ते.)</font></p>
</body></html>