<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font size="4"><b><font   >टर्की 
  - </font></b><font   >(तुर्की) स्थिति 
  : ३९<font padma_font_family_property="Symbol" face="Symbol">�</font> ०<font padma_font_family_property="Symbol" face="Symbol">�</font> उ. 
  अ. तथा ३६<font padma_font_family_property="Symbol" face="Symbol">�</font> ०<font padma_font_family_property="Symbol" face="Symbol">�</font> 
  पू. दे.। इसका कुछ 
  भाग यूरोप 
  में तथा अधिकांश 
  भाग एशिया में 
  पड़ता है अत: इसे 
  यूरोप एवं एशिया 
  के बीच का पुल 
  कहा जाता है। 
  इजीयन सागर 
  (</font></font><font padma_font_family_property="Times New Roman, Times, serif" face="Times New Roman, Times, serif" size="4">Aegean sea</font><font    size="4">) 
  के पतले जलखंड 
  के बीच में आ जाने 
  से इस पुल के दो 
  भाग हो जाते 
  हैं, जिन्हें साधारणतया 
  यूरोपीय टर्की 
  तथा एशियाई टर्की 
  कहते हैं। टर्की 
  के ये दोनों 
  भाग बॉसपोरस 
  के जलडमरूपध्य, मारमारा 
  सागर तथा डारडनेल्ज 
  द्वारा एक दूसरे 
  से अलग होते हैं।</font></p>
<font  size="2"> 
<p><font   size="4">टर्की गणतंत्र 
  का कुल क्षेत्रफल 
  २,९६,१८५ वर्ग मील है 
  जिसमें यूरोपीय 
  टर्की (पूर्वी ्थ्रौस) 
  का क्षेत्रफल ९,०६८ वर्ग 
  मील तथा एशियाई 
  टर्की (ऐनाटोलिआ) 
  का क्षेत्रफल २,८७,११७ वर्ग 
  मील है। इसके अंतर्गत 
  ४५१ दलदली स्थल तथा 
  ३,२५६ खारे पानी 
  की झीलें हैं। पूर्व 
  में रूस और ईरान, 
  दक्षिण की ओर 
  इराक, सीरिया 
  तथा भूमध्यसागर, 
  पश्चिम में ग्रीस 
  और बलगेरिया 
  और उत्तर में कालासागर 
  इसकी राजनीतिक 
  सीमा निर्धारित 
  करते हैं।</font></p>
<p><font   size="4"><b  >यूरोपीय 
  टर्की </b>- त्रिभुजाकर 
  प्रायद्वीपी प्रदेश 
  है जिसका शीर्षक 
  पूर्व में बॉसपोरस 
  के मुहाने पर 
  है। उसके उत्तर तथा 
  दक्षिण दोनों 
  ओर पर्वतश्रेणियाँ 
  फैली हुई हैं। 
  मध्य में निचला 
  मैदान मिलता 
  है जिसमें होकर 
  मारीत्सा और 
  इरजिन नदियाँ 
  बहती हैं। इसी भाग 
  से होकर इस्तैस्म्यूल 
  का संबंध पश्चिमी 
  देशों से है।</font></p>
<p><font   size="4"><b  >एशियाई 
  टर्की </b>- इसको हम 
  तीन प्राकृतिक 
  भागों में विभाजित 
  कर सकते हैं: १. 
  उत्तर में काला 
  सागर के तट पर 
  पॉण्टस पर्वत, 
  २. मध्य में ऐनाटोलिया 
  ओर आरमीनिया 
  के निचले भाग, 
  ३. दक्षिण में टॉरस 
  एवं ऐंटिटॉरस 
  पर्वत जो भूमध्यसागर 
  के तट तक विस्तृत 
  हैं।</font></p>
<p><font   size="4">दोनों 
  समुद्रों के तट 
  पर मैदान की 
  पतली पट्टियाँ 
  मिलती हैं। पश्चिम 
  में इजीयन तथा 
  मारमारा सागरों 
  के तट पर अपेक्षाकृत 
  कम ऊँची पहाड़ियाँ 
  मिलती हैं, जिससे 
  मध्य के पठार तक 
  आवागमन सुगम 
  हो जाता है। 
  उत्तर से दक्षिण की 
  ओर आने पर 
  काला सागर के 
  तट पर सँकरा 
  मैदान मिलता 
  है जिससे एक से 
  लेकर दो मील 
  तक ऊँची पॉण्टस 
  पर्वतश्रेणियाँ 
  एकाएक उठती हुई 
  दृष्टिगोचर होती 
  हैं। इन पर्वतश्रेणियों 
  को पार करने 
  पर ऐनाटोलिया 
  का विस्तृत पठार 
  मिलता है। इसके 
  दक्षिण टॉरस 
  की ऊँची पर्वतश्रेणियाँ 
  फैली हुई है 
  और दक्षिण जाने 
  पर भूमध्यसागरीय 
  तट का निचला 
  मैदान मिलता 
  है। एनाटोलिया 
  पठार में टर्की 
  का एक तिहाई भाग 
  सम्मिलित है।</font></p>
</font> 
<p><font    size="4"><b  >जलवायु 
  एवं वनस्पति </b>- जलवायु 
  के विचार से 
  टर्की दो प्रमुख 
  भागों में विभाजित 
  किया जा सकता 
  है। १. मैदानी भाग 
  जहाँ की जलवायु 
  भूमध्यसागरीय 
  है और जहाँ 
  जाड़े में करीब 
  २०'' वर्षा होती 
  है, २. अर्धशुष्क पठारी 
  भाग जिसकी अधिकतम 
  वर्ष का औसत 
  १०'' है। समुद्रतटीय 
  भागों की जलवायु 
  ग्रीस से मिलती 
  जुलती है जहाँ 
  गर्मी प्राय: शुष्क 
  रहती है और 
  शीतकाल में वर्षा 
  होती है। जाड़े 
  के दिनों में इस 
  क्षेत्र में शीतलहरी 
  भी चलती है काला 
  सागर के तट पर 
  सबसे अधिक वर्षा 
  होती है। पूर्व 
  की ओर तो करीब 
  १००'' वर्षा होती 
  है। अत: ऊँचाई के 
  अनुसार विभिन्न 
  वनस्पतियाँ मिलती 
  हैं। निचले मैदानी 
  भाग में प्राय: छोटे 
  छोटे पेड़ तथा 
  झाड़ियाँ मिलती 
  है, पठारी ढालों 
  पर शीत कटिबंधीय 
  पर्णपाती वन 
  (</font><font padma_font_family_property="Times New Roman, Times, serif" face="Times New Roman, Times, serif" size="4">deciduous forest</font><font    size="4">) 
  तथा ६,००० फुट की 
  ऊँचाई तक कोनिफरस 
  (</font><font padma_font_family_property="Times New Roman, Times, serif" face="Times New Roman, Times, serif" size="4">coniferous</font><font    size="4">) 
  वन तथा और 
  ऊँचाई पर घास 
  के मैदान मिलते 
  हैं।</font></p>
<font  size="2"> 
<p><font   size="4">ऐनाटोलिया 
  के पठारी भाग 
  की जलवायु दक्षिण 
  पूर्वी रूस की जलवायु 
  से मिलती जुलती 
  है जहाँ जाड़े में 
  उत्तर पूर्वी शीतल 
  हवाएँ चलती हैं, 
  जिनसे ताप कभी 
  कभी शून्य अंश सेंटीग्रेड 
  तक पहुँच जाता 
  है। गर्मी में अधिक 
  गर्मी पड़ती है तथा 
  कभी कभी आँधी 
  भी आती है। वर्षा 
  १०'' से कम होती 
  है। जाड़े में लगभग 
  तीन महीनों 
  तक बर्फ पड़ती रहती 
  है। फलस्वरूप यह 
  पेड़ों से रहित 
  शुष्क घास का मैदान 
  है। आरमीनिया 
  का पहाड़ी भाग 
  और भी ठंडा 
  है जहाँ जाड़े की 
  ऋतु छह महीनें 
  की होती है। 
  इसीलिए लोग इस 
  भाग को 'टर्की 
  का साइवीरिया' 
  कहते हैं।</font></p>
<p><font   size="4"><b  >मिट्टी </b>- टर्की 
  के अधिकांश भाग 
  में मिट्टी की गहराई 
  कम मिलती है। 
  मिट्टी का अधिक भाग 
  कटकर निकल 
  गया है। घास के 
  मैदानों में 
  अधिक चरागाही 
  के कारण मिट्टी 
  का कटाव अधिक 
  हुआ है। कुछ स्थलों 
  पर जंगलों के 
  कट जाने से भी 
  मिट्टी का कटाव 
  अधिक हुआ है।</font></p>
<p><font   size="4"><b  >उद्यम -</b> एशियाई 
  टर्की का मुख्य उद्यम 
  कृषि एवं चरागाही 
  हैं। गेहूँ मुख्य 
  फसल है, जो कृष्य 
  भूमि के ४५ प्रतिशत 
  भाग में उपजाया 
  जाता है। इसके 
  आधे भाग में जौ 
  उपजाया जाता 
  है। तीन प्रतिशत 
  भाग में कपास 
  तथा एक प्रतिशत 
  भाग में तंबाकू 
  की खेती होती 
  है।</font></p>
<p><font   size="4">यहाँ से 
  निर्यात होनेवाली 
  वस्तुओं में गेहूँ, 
  ऊन, तंबाकू, अंजीर 
  तथा किशमिश 
  मुख्य हैं।</font></p>
<p><font   size="4">यहाँ के 
  मुख्य खनिज पदार्थ 
  कोयला, लिग्नाइट, 
  लोहा, ताँबा, 
  मैंगनीज, सीसा, 
  जस्ता, क्रोम तथा 
  एमरी हैं; किंतु 
  लिग्नाइट, लोहा 
  तथा क्रोम का 
  अत्यधिक उत्पादन होता 
  है।</font></p>
<p><font   size="4"><b  >प्राकृतिक 
  विभाग -</b> टर्की को 
  भौगोलिक दृष्टि 
  से पाँच मुख्य भागों 
  में विभाजित 
  किया जा सकता 
  है: १. मारमारा 
  का निचला भाग, 
  २. काला सागर 
  का समुद्रतट, ३. भूमध्यसागर 
  का तटीय भाग, 
  ४. ऐनाटोलिया 
  पठार और ५. आरमीनियन 
  पर्वतीय भाग।</font></p>
<p><font   size="4"><b  >मारमारा 
  का निचला मैदान 
  -</b> पश्चिम में डारडनेल्ज 
  और पूर्व से 
  बाँसपोरस 
  के जलडमरूमध्य के 
  बीच में स्थित मारमारा 
  समुद्र यूरोप 
  और एशिया के 
  बीच की सीमा 
  निर्धारित करता 
  है। उत्तर की ओर 
  यूरोप में ्थ्रौस 
  का मैदान तथा 
  दक्षिण की ओर 
  ट्रॉय, वरसा 
  और विथुनिया 
  के मैदान मिलते 
  हैं। वार्षिक वर्ष 
  १२०'' के निकट है। गेहूँ, 
  जौ, जई, जैतून, 
  अंगूर तथा तंबाकू 
  उपजाई जाती है। 
  जैतून इस देश 
  के लिये बहुत 
  महत्वपूर्ण वस्तु 
  है। इसका उपयोग 
  मक्खन के अभाव में 
  होता है। इस क्षेत्र 
  में ७५० फुट से निचले 
  स्थलों में कृषि 
  मुख्य उद्यम है। खेती 
  करने कराने 
  का ढंग बड़ा पुराना 
  है, भारतीय देशी 
  हल की भाँति 
  के हल का उपयोग 
  होता है, पर 
  लोहे के हल का 
  उपयोग बढ़ता 
  जा रहा है।</font></p>
<p><font   size="4">इस्तैम्बूल 
  टर्की का सबसे 
  बड़ा नगर है। यह 
  बॉसपोरस 
  जलडमरूमध्य के दक्षिण 
  ओर एक पहाड़ी 
  पर स्थित है। यहाँ 
  की 'गोल्डेन हार्न' 
  नामक लंबी खाड़ी 
  के कारण यह अच्छा 
  बंदरगाह भी 
  हो गया है। जलडमरूमध्य 
  कहीं भी पाँच 
  मील से अधिक चौड़ा 
  नहीं है, कुछ स्थल 
  पर इसकी चौड़ाई 
  आधा मील ही है।</font></p>
<p><font   size="4"><b  >कालासागर 
  का समुद्रतट </b> - 
  यहाँ का समुद्रतट 
  कम समतल है और 
  पर्वतीय भाग 
  दक्षिण की ओर 
  एकाएक ऊपर उठते 
  हैं। अत: यहाँ बंदरगाहों 
  का निर्माण बहुत 
  कम हो पाया 
  है। बस्तियाँ इसी 
  सँकरे भाग तक 
  ही सीमित हैं। 
  वर्षा की अधिकता 
  के कारण जंगली 
  क्षेत्र अधिक हैं, जिनमें 
  चेस्टनट वृक्ष मुख्य 
  हैं। लकड़ी का काम 
  यहाँ का मुख्य 
  उद्यम है। तंबाकू 
  दूसरी निर्यात 
  की वस्तु है। दक्षिण 
  की ओर पॉण्टस 
  का पहाड़ी भाग 
  पूर्व से पश्चिम 
  की ओर फैला 
  हुआ है। इसका अधिकतर 
  भाग जंगली तथा 
  घास का मैदान 
  है। भीतरी भाग 
  में जहाँ की ऊँचाई 
  ३,००० फुट से लेकर 
  ६,००० फुट तक है, अर्धमरुस्थलीय 
  वातावरण मिलता 
  है। यहाँ जनसंख्या 
  भी विरल है। पूर्व 
  की ओर कुछ कोयला 
  क्षेत्र है, जिसका 
  प्रति वर्ष उत्पादन 
  ३० लाख मीट्रिक 
  टन है।</font></p>
<p><font   size="4"><b  >भूमध्यसागरीय 
  तट -</b> टर्की का पूर्वी 
  तथा पश्चिमी निचला 
  मैदान कृषि 
  के विचार से 
  अधिक महत्वपूर्ण 
  है। भूमध्यसागरीय 
  जलवायु होने 
  के कारण यहाँ 
  तीन से लेकर 
  छह महीने तक 
  गर्मी की शुष्क ऋतु 
  होती है और 
  जाड़े में करीब 
  २०'' वर्षा होती 
  हैं। इजीयन सागर 
  के तट पर बस्तियाँ 
  बड़ी घनी हैं। अनेक 
  धँसी हुई घाटियों 
  में मिट्टी का 
  पूर्णत: अथवा आंशिक 
  जमाव हो गया 
  है जिससे खेती 
  के लिए उपजाऊ मैदान 
  निर्मित हो गए 
  हैं। यहाँ के तीन 
  मैदानी भाग 
  अधिक महत्वपूर्ण 
  हैं। प्रथम पश्चिम 
  में इजमिर के 
  पीछे, मध्य में अंटालया 
  के आसपास पंफीलियन 
  का मैदान तथा 
  उत्तर-पूर्व कें 
  काने पर अदागा 
  के पास सिलीसियन 
  का मैदान है। 
  यहीं पर एक बीहड़ 
  दर्रे से होकर 
  बगदाद रेलवे 
  जाती है।</font></p>
<p><font   size="4">गेहूँ तथा 
  जौ मुख्य फसलें 
  हैं। कपास हर 
  एक मैदानी भाग 
  में होती है, विशेषकर 
  सिलीसियन के 
  मैदान में। इजमिर 
  के आसपास अंगूर, 
  किचामिश, जैतून, 
  अंजीर तथा अफीम 
  अधिक होती है। 
  टॉरस पर्वतमालाएँ 
  जंगलों से ढकी 
  हैं परंतु वृक्ष 
  ८,५०० फुट की ऊँचाई 
  तक ही सीमित 
  हैं। पहाड़ों पर 
  बर्फ अधिक पड़ती 
  है।</font></p>
<p><font   size="4"><b  >ऐनाटोलिया 
  का पठार </b>- इसकी 
  ऊँचाई पश्चिम 
  में २,००० फुट तक और 
  पूर्व में ४,००० फुट 
  तक है। यह १०,००० फुट 
  से भी अधिक ऊँचे 
  टॉरस और 
  पॉण्टस पर्वतमालाओं 
  से घिरा हुआ 
  है। टर्की का भीतरी 
  भाग ऊँचे बेसिन 
  की भाँति है। 
  जहाँ तहाँ ऊँचे 
  पहाड़ भी मिलते 
  हैं। अधिकांश भाग 
  का जलप्रवाह भीतर 
  की ओर है और 
  नदियाँ या तो 
  झीलों में गिरती 
  हैं अथवा नमकीन 
  निचले दलदलों 
  में लुप्त हो जाती 
  हैं। परंतु कुछ 
  नदियाँ पर्वतों 
  को काटती और 
  गुफाएँ निर्मित 
  करती हुई बहती 
  हैं। चारों तरु 
  ऊँचे पर्वतों 
  से घिरे रहने 
  के कारण यह भाग 
  जाड़े तथा गर्मी 
  दोनों मौसमों 
  में भापभरी हवाओं 
  से साधारणतया 
  वंचित रहने 
  के कारण शुष्क 
  रहता है, वार्षिक 
  वर्ष का औसत 
  लगभग १०'' है। जाड़े 
  में भूमि कभी 
  कभी बर्फ से ढक 
  जाती है। गर्मी 
  में गरम तथा 
  तेज हवाएँ चलती 
  हैं। अत: शुष्क प्रदेशों 
  में मिट्टी हट 
  गई है ओर मरुस्थलीय 
  कंकड़ों का उभार 
  हो गया है। इस 
  अर्धशुष्क घास के 
  मैदानों में 
  भेड़ बकरियाँ 
  पाली जाती हैं। 
  दूध दही का समावेश 
  यहाँ के भोजन 
  में अधिक होता 
  है। ऊन तथा ऊनी 
  कंबल तैयार 
  करना मुख्य पेशा 
  है। अंगोरा से 
  उनका निर्यात 
  होता है। गर्मी 
  के दिनों में गड़ेरिए 
  अपने जानवरों 
  के साथ पहाड़ों 
  पर चले जाते 
  हैं और अन्य मौसम 
  में मैदानी भाग 
  में उतर आते हैं। 
  जहाँ सिंचाई 
  के साधन उपलब्ध 
  हैं वहाँ गेहूँ 
  की खेती होती 
  है। इस पठार में 
  टर्की की एक तिहाई 
  जनसंख्या रहती 
  है। ऐनाटोलिया 
  का यह पठारी 
  भाग तुक ोर् का 
  मुख्य स्थान है। टर्की 
  की राजधानी 
  अंकारा इसी भाग 
  में स्थित है। </font></p>
<p><font   size="4"><b  >आरमीनिया 
  का पहाड़ी भाग 
  -</b> टर्की के पूर्व 
  में पॉण्टस तथा 
  टॉरस पर्वतश्रेणियाँ 
  मिलकर आरमीनिया 
  के पहाड़ी भाग 
  का निर्माण करती 
  हैं। यहीं से दजला 
  और फरात नदियाँ 
  निकलती हैं। उत्तर 
  और दक्षिण की 
  ओर से पहाड़ी 
  श्रेणियाँ मध्य के 
  पठार को घेरती 
  हैं। दक्षिण की ओर 
  टॉरस की क्षेणी 
  कुर्दिस्तान तथा 
  उत्तर की ओर पॉण्टस 
  की श्रेणी कारावाग, 
  इस भाग को घेरे 
  हुए हैं। ज्वालामुखी 
  पर्वत तथा लाबा 
  के विस्तार से 
  धरातल और 
  भी ऊँचा नीचा 
  हो गया है। ऊँचाई 
  के कारण यह भाग 
  अधिक ठंडा रहता 
  है और बहुत 
  से दरें वर्ष में 
  करीब आठ महीने 
  तक बर्फ से ढके 
  रहते हैं। पूर्व 
  की ओर अरादार 
  ज्वालामुखी पर्वत 
  (१९,९१६ फुट) टर्की, ईरान 
  और रूस की सीमा 
  पर स्थित है। कृषि 
  की अपेक्षा चरागाही 
  इस क्षेत्र में अधिक 
  महत्वपूर्ण है।</font></p>
<p><font   size="4"><b  >निवासी 
  एवं भाषा </b>- टर्की 
  के अधिकांश मनुष्य 
  तुर्क जाति के 
  हैं। इनके अतिरिक्त 
  कॉकेशियन, 
  आरमीनियन, जार्जियन, 
  कुर्द, अरब और 
  तुर्कमान जातियाँ 
  भी टर्की में पाई 
  जाती हैं। (उ. सिं.)</font></p>
<p><font   size="4"><b  >इतिहास 
  -</b> वर्तमान तुर्क 
  पहले यूराल 
  और अल्ताई पर्वतों 
  के बीच बसे हुए 
  थे। जलवायु के 
  बिगड़ने तथा अन्य 
  कारणों से ये 
  लोग आसपास 
  के क्षेत्रों में चले 
  गए। लगभग एक हजार 
  वर्ष पूर्व वे 
  लोग एशिया माइनर 
  में बसे। १०७१ में उन 
  लोगों ने बिजेंटाइनों 
  को परास्त कर 
  एशिया माइनर 
  पर अपना आधिपत्य 
  जमा लिया। मध्य 
  टर्की में कोन्या 
  को राजधानी 
  बनाकर उन्होंने 
  मुस्लिम संस्कृति 
  को अपनाया। १२४३ में 
  मंगोलों के 
  आक्रमण से उनके 
  संगठन को बहुत 
  क्षति पहुँची।</font></p>
<p><font   size="4">मंगोलों 
  का प्रभाव समाप्त 
  होते ही आटोमन 
  साम्राज्य की स्थापना 
  हुई जिसका प्रथम 
  सम्राट् उसमान 
  था। इस समय टर्की 
  की सीमाओं में 
  बहुत विस्तार 
  हुआ। १५१६ और १५१७ में 
  क्रमश: सीरिया 
  और मिस्र जीत 
  लिया गया। सुलतान 
  सुलेमान के शासनकाल 
  में एशिया माइनर, 
  कुछ अरब प्रदेश, 
  उत्तरी अफ्रीका, पूर्वी 
  भूमध्यसागरीय 
  द्वीप, बालकन, काकेशस 
  और क्रीमिया 
  में टर्की का प्रभुत्व 
  था। १८वीं और १९वीं 
  शताब्दियों में 
  राष्ट्रीयता के 
  उदय से टर्की की 
  सीमाएँ संकुचित 
  होती गईं और 
  उसके द्वारा अधिकृत 
  प्रदेश एक एक कर 
  स्वतंत्र होते गए।</font></p>
<p><font   size="4">१८३९ में व्यापक 
  सुधार आंदोलन 
  आरंभ हुआ, जिससे 
  सुलतान के अधिकर 
  नियंत्रित कर 
  दिए गए। इसी आशय 
  का एक संविधान 
  १८७६ में पारित हुआ, 
  किंतु एक वर्ष तक 
  चलने के बाद 
  वह स्थगित हो 
  गया। तब वहाँ 
  अनियंत्रित राजतंत्र 
  पुन: स्थापित हो 
  गया। १९०८ में युवक 
  क्रांति हुई, जिसके 
  बाद १८७६ का संविधान 
  फिर लागू हुआ। 
  १९१३ में सुलतान मेहमत 
  शासन का अध्यक्ष बना। 
  प्रथम विश्वशुद्ध 
  के समय टर्की के 
  नेताओं ने जर्मनी 
  का साथ दिया। 
  इस युद्ध में टर्की 
  पराजित हुए। युद्ध-विराम-संधि 
  के होते ही अनबर 
  पाशा और उसके 
  सहयोगी अन्य शीर्षस्तरीय 
  नेता टर्की छोड़कर 
  भाग गए। एशिया माइगर 
  आदि क्षेत्र ब्रिटेन, 
  फ्राँस, ग्रीस और 
  इटली में बटँ गए। 
  १९१९ में ग्रीस ने अनातोलिया 
  पर आक्रमण किया, 
  किंतु मुस्तफा कमाल 
  (कमाल अतातुर्क) 
  के नेतृत्व में हुए 
  संघर्ष में (१९२२) ग्रीस 
  पराजित हुआ। 
  सुलतान का प्रभाव 
  क्षीण होने लगा 
  और अंकारा 
  में मुस्तफा कमाल 
  के नेतृत्व में व्यापक 
  मान्यताप्राप्त राष्ट्रीय 
  सरकार की स्थापना 
  हुई। १९२३ की लासेन 
  संधि के अनुसार 
  टर्की का प्रभुत्व 
  एशिया माइनर 
  तथा ्थ्रोस के कुछ 
  भाग पर मान 
  लिया गया। २९ अक्टूबर, 
  १९२३ को टर्की गणराज्य 
  घोषित हुआ।</font></p>
<p><font   size="4">इसके पश्चात् 
  टर्की में अतातुर्क 
  सुधारों के 
  नाम से अनेक सामाजिक 
  राजनीतिक और 
  विधिक सुधार 
  हुए। गणतांत्रिक 
  संविधान में 
  धर्मनिरपेक्षता, 
  धार्मिक संगठनों 
  के उत्मूलन और 
  स्त्रियों के उद्धार 
  आदि की व्यवस्था 
  हुई। अरबी लिपि 
  के स्थान पर रोमन 
  लिपि का प्रचलन 
  घोषित हुआ। मुस्तफा 
  कमाल की मृत्यु 
  (१९३८) के पूर्व तक 
  उसके नेतृत्व में 
  रिपब्लिकन पीपुल्स 
  पार्टी अत्यधिक प्रभावशाली 
  और मुख्य राजनीतिक 
  संगठन के रूप में 
  रही।</font></p>
<p><font   size="4">द्वितीय विश्वयुद्ध 
  में टर्की प्राय: तटस्थ 
  रहा। १९४५ में यह 'संयुक्त 
  राष्ट्रसंघ' (यू. 
  एन. ओ.) का सदस्य 
  बना। १९४७ में संयुक्त 
  राज्य अमरीका 
  ने टर्की को रूस 
  के विरुद्ध सैनिक 
  सहायता देने 
  का वचन दिया। 
  वह सहायता अब 
  भी जारी है। इस 
  समय टर्की नाटो, 
  सेंटो और बाल्कन 
  पैक्ट का सदस्य है।</font></p>
<p><font   size="4">मुस्लिम-टर्की 
  धर्मनिरपेक्ष 
  राष्ट्र है। संविधान 
  में धार्मिक स्वतंत्रता 
  का पूरा आश्वासन 
  है। मुसलमानों 
  में सुन्नी बहुसंख्यक 
  हैं। तुर्की यहाँ 
  प्राय: सार्वभौम 
  भाषा है। इसमें 
  वर्णों की रचना 
  ध्वनि पर आधारित 
  है। १९२८ के भाषासुधार 
  आंदोलन से अरबी 
  लिपि के स्थान 
  पर रोमन लिपि 
  का प्रयोग होने 
  लगा है।</font></p>
</font> 
<p><font    size="4">१९६० तक 
  तत्कालीन प्रधान 
  मंत्री मेंडरीज 
  (</font><font padma_font_family_property="Times New Roman, Times, serif" face="Times New Roman, Times, serif" size="4">Menderes</font><font    size="4">) 
  ने विधिक स्वातंत्र्य, 
  भाषा, लेखन और 
  प्रेस स्वातंत्र्य पर 
  रोक लगा दी। 
  इसके विरुद्ध प्रबल 
  आंदोलन हुआ। 
  २७ मई, १९६० को प्रधान 
  मंत्री मेंडरीज़ 
  और राष्ट्रपति 
  बायर (</font><font padma_font_family_property="Times New Roman, Times, serif" face="Times New Roman, Times, serif" size="4">Bayar</font><font    size="4">) 
  'नेशनल यूनिटी 
  कमिटी' (</font><font padma_font_family_property="Times New Roman, Times, serif" face="Times New Roman, Times, serif" size="4">National 
  unity committee</font><font    size="4">) द्वारा 
  गिरफ्तार कर 
  लिए गए। जनरल गुरसेल 
  (</font><font padma_font_family_property="Times New Roman, Times, serif" face="Times New Roman, Times, serif" size="4">Gursel</font><font    size="4">) 
  कार्यवाहक अध्यक्ष 
  तथा प्रधान मंत्री 
  के रूप में कार्य 
  करने लगे। ग्रांड 
  नेशनल असेंबली 
  की स्थापना हुई 
  और १९६१ में जनरल 
  गुरसेल राष्ट्रपति 
  निर्वाचित हुए।</font></p>
<font  size="2"> 
<p><font   size="4">१९६१ के संविधान 
  में टर्की पुन: प्रजातांत्रिक 
  धर्मनिरपेक्ष 
  गणराज्य बना, 
  जिसमें जनअधिकारों 
  तथा विधिसम्मत 
  न्याय की पूर्ण 
  व्यवस्था है। राष्ट्र 
  पर किसी एक व्यक्ति, 
  समूह या वर्ग 
  का अधिकार नहीं 
  है।</font></p>
<p><font   size="4">टर्की की 
  आधी राष्ट्रीय 
  आय का स्रोत कृषि 
  है। द्वितीय विश्वयुद्ध 
  के पश्चात् उद्योगीकरण 
  की ओर राष्ट्र 
  की प्रवृत्ति बढ़ी। 
  कृषि के क्षेत्र में 
  मशीनों के प्रयोग 
  ने विशेष क्रांति 
  को जन्म दिया। 
  १९६० में सैनिक शासन 
  स्थापित होने 
  के समय टर्की की 
  आर्थिक स्थिति संतोषजनक 
  नहीं थी। विकास-योजनाओं 
  को तेजी से बढ़ा 
  देने के कारण 
  टर्की ऋणग्रस्त हो 
  गया। व्यापार 
  में घाटे की स्थिति 
  उत्पन्न हो गई। इसके 
  बाद आर्थिक उन्नति 
  के लिए व्ययों में 
  कटौती, मूल्यनियंत्रण 
  का उन्मूलन, करों 
  में संशोधन आदि 
  आवश्यक कदम उठाए 
  गए।</font></p>
<p><font   size="4">टर्की में प्राकृतिक 
  साधन तो प्रचुर 
  मात्रा में हैं, किंतु 
  अंतरराष्ट्रीय 
  व्यापार के लिए 
  उसे मशीनी उद्योग 
  में अधिक व्यय करना 
  पड़ता है। इसके 
  निमित्त उसे पाश्चात्य 
  देशों से, विशेषकर 
  अमरीका से, ऋण 
  भी मिलता है। 
  १९६० में टर्की पर राष्ट्र 
  की संपूर्ण उपज 
  के पंचमांश के 
  बराबर ऋण था।</font></p>
</font> 
</body></html>