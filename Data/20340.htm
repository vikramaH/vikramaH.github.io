<html><head>

<meta http-equiv="Content-Type" content="text/html; charset=utf-8">
<title></title>
</head><body bgcolor="#ffffff">
<p><font    size="4"><b  >एटा</b> भारत 
  में उत्तर प्रदेश के 
  आगरा खंड में 
  स्थित एक नगर तथा 
  जिला है। नगर 
  ग्रैंड्र ट्रंक रोड 
  पर स्थित है। जिले 
  का क्षेत्रफल १,७१३ वर्गमील 
  है, जिसका अधिकांश 
  भाग दोमट से 
  बना है। इसकी 
  ढाल पूर्व में 
  गंगा की घाटी 
  की ओर है। ऊँचे 
  भाग गंगा नहर 
  द्वारा सींचे जाते 
  हैं। गंगा के आधुनिक 
  पात्र तथा इसके 
  प्राचीन पात्र के 
  मध्य साद (सिल्ट) 
  द्वारा आच्छादित 
  एक उपजाऊ पट्टी 
  है। नीची भूमि 
  तथा गड्ढों की 
  एक कतार अब भी 
  गंगा के पुराने 
  मार्ग का निर्देश 
  करती है। इनके 
  ऊपर पुरानी, 
  ऊँची तथा ढालू 
  भूमि है जो अब 
  ऊँचा मैदानी 
  उत्तल (टीरेस) बनाती 
  है। एटा के समीपवर्ती 
  क्षेत्र को युवानच्वाड; 
  ने ७वीं शताब्दी 
  में मंदिरों 
  तथा मठों से पूर्ण 
  लिखा है। जिले 
  की जनसंख्या सन् 
  १९७१ ई. में १५,१७,९२५ थी। जिले 
  के मुख्य व्यापारिक 
  केंद्र कासगंज 
  तथा सोरों 
  हैं जहाँ रुई के 
  बीज निकालने 
  तथा रुई दबाने 
  का कार्य मशीनों 
  द्वारा किया जाता 
  है। 	(श्या. सुं. श.)</font></p>
</body></html>