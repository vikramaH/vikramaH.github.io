<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="4"><b  >कोच</b></font><font    size="4">
 आसाम, बंगाल, बिहार और उड़ीसा में बसनेवाली एक प्राचीन जाति। ये लोग 
कामरूप, रंगपुर तथा पूर्णिया जिले में मुख्य रूप से बसे हुए है। इनके विकास
 के संबंध में कोई जानकारी नहीं है। १६वीं शती में इन लोगों ने अपनी 
राजसत्ता कामरूप में स्थापित की थी और लगभग २०० वर्ष तक शासन करते रहे। 
पश्चात् उन्हें मुसलमान और अहोम राजाओं ने पराजित कर दिया और उनका अधिकार 
कूचबिहार तक सीमित हो गया।</font></p>
<font  size="4"> 
<p  >नृतत्वविदों 
  की धारणा है 
  कि कोच लोग 
  मंगोल रक्त के 
  हैं। कुछ लोग उन्हें 
  मूलत: अनार्य अनुमान 
  करते हैं किंतु 
  उत्तर बंगाल के 
  कोच अपने को 
  राजवंशी और 
  क्षत्रिय मानते 
  हैं। उनका कहना 
  है कि वे उन क्षत्रियों 
  के वंशज हैं जो 
  परशुराम के 
  भय से इस प्रदेश 
  में भाग आए थे।</p>
<p  >राजवंशी कोच 
  रंग में काले 
  हैं और उनकी 
  नाम चपटी होती 
  है। कुछ राजवंशी 
  वैष्णवपंथी हैं 
  और कुछ तंत्रमार्गावलंबी। 
  वे लोग काली, 
  मनसा, ग्रामी, तिस्तू, 
  बुरी, हनुमान, 
  बिदुर, तुलसी, 
  ऋषि, किस्थ, बलिभद्र, 
  ठाकुर, कोरा-कुरी 
  आदि देवी-देवताओं 
  की उपासना करते 
  हैं। (परमेश्वरीलाल 
  गुप्त)</p>
</font><font size="2"></font>
</body></html>