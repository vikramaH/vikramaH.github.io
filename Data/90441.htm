<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoBodyText"><b><span   style="font-size: 16pt;">मूलक </span></b><span   style="">(</span><span padma_font_family_property="DV1-TTSurekh" style="font-family: DV1-TTSurekh;">radical</span><span   style="">) तत्वों के ऐसे समूह को कहते हैं, 
    जो यौगिकों में एक रासायनिक तत्व सा व्यवहार करता है। यौगिकों 
    में यह किसी तत्व का स्थान ले सकता है अथवा उसे विस्थापित 
    कर सकता है। मूलक में असंयुक्त बंधुता होती है, जिससे यह 
    असंयुक्त दशा में साधारणतया स्थायी नहीं होता, यद्यपि कुछ मूलक, 
    जैसे कार्बोनिल, काऔ (</span><span padma_font_family_property="DV1-TTSurekh" style="font-family: DV1-TTSurekh;">co</span><span   style="">), और नाइट्रोसिल नाऔ (</span><span padma_font_family_property="DV1-TTSurekh" style="font-family: DV1-TTSurekh;">no</span><span   style="">) असंयुक्त पाए गए हैं। </span></p>
  <p class="MsoBodyText"><span   style="">मूलक अकार्बनिक 
    और दोनों प्रकार के हो सकते हैं। अकार्बनिक मूलकों में ऐमोनियम 
    (बाहा४-) (</span><span padma_font_family_property="DV1-TTSurekh" style="font-family: DV1-TTSurekh;">nh4-</span><span   style="">), 
    सल्फेट (</span><span padma_font_family_property="Arial" style="font-family: Arial;">=</span><span   style=""> गंऔ४' </span><span padma_font_family_property="Arial" style="font-family: Arial;">=</span><span style=""> </span><span padma_font_family_property="DV1-TTSurekh" style="font-family: DV1-TTSurekh;">so4</span><span   style="">) और फास्फेट (</span><span padma_font_family_property="Arial" style="font-family: Arial;">&#8801; </span><span   style="">फाऔ४ </span><span   style="">) एवं कार्बनिक मूलकों में सायनोजन 
    (- काना,-</span><span padma_font_family_property="DV1-TTSurekh" style="font-family: DV1-TTSurekh;">cn</span><span   style="">), 
    बेंजायल (का६ हा७ औ -, </span><span padma_font_family_property="DV1-TTSurekh" style="font-family: DV1-TTSurekh;">c6h7o -</span><span   style="">), और मेथाइल (-काहा३, - </span><span padma_font_family_property="DV1-TTSurekh" style="font-family: DV1-TTSurekh;">ch3</span><span   style="">) उल्लेखनीय हैं। मूलक का विचार गे लुसैक (</span><span padma_font_family_property="DV1-TTSurekh" style="font-family: DV1-TTSurekh;">gay lussac</span><span   style="">) ने पहले १८१५ ई० में रसायनज्ञों 
    के संमुख रखा था और लिबिख (</span><span padma_font_family_property="DV1-TTSurekh" style="font-family: DV1-TTSurekh;">liebig</span><span   style="">) 
    और वलर (</span><span padma_font_family_property="DV1-TTSurekh" style="font-family: DV1-TTSurekh;">wohler</span><span   style="">) ने १८३२ ई० 
    में बेंजायल मूलक पर एक निबंध लिखकर इसके महत्व को 
    बढ़ाया।</span></p>
  <p class="MsoBodyText"><span   style="">मूलक में संयोजकता 
    भी होती है। कुछ मूलक एकसंयोजी, कुछ द्विसंयोजी, और कुछ 
    त्रिसंयोजी होते हैं। कुछ समय तक कार्बनिक यौगिकों के अध्ययन 
    में मूलकों का बड़ा महत्व था और उनसे अध्ययन में बड़ी सहायता 
    मिलती थी, पर आज इनका महत्व उतना नहीं रह गया है। (सत्येंद्र 
    वर्मा)</span></p>
</div>
</body></html>