<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">लद्दाख</span></b><span   style="font-size: 14pt; font-family: DV-TTSurekhEN;"> स्थिति : ३२</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;">४०</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> से ३६</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;">१५</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> उ.अ. तथा ७४</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;">६०</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> से ८०</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;">३०</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> पू.दे.। भारत 
    के जम्मू और कश्मीर राज्य का एक पूर्वी जिला है। लद्दाख जिले 
    का क्षेत्रफल ९७,७७६ वर्ग किमी. है। इसके उत्तर में चीन तथा पूर्व 
    में तिब्बत की सीमाएँ हैं। सीमावर्ती स्थिति के कारण सामरिक दृष्टि 
    से इसका बड़ा महत्व है। लद्दाख उत्तर पश्चिमी हिमालय के पर्वतीय 
    क्रम में आता है, जहाँ अकृष्य धरातल ही अधिक है। गॉडविन आस्टिन 
    (</span><span padma_font_family_property="Courier" style="font-size: 14pt; font-family: Courier;">K</span><sub><span   style="font-size: 14pt; font-family: DV-TTSurekhEN;">२</span></sub><span   style="font-size: 14pt; font-family: DV-TTSurekhEN;">, 
    ८,६११ मीटर) और गाशरब्रूम </span><span padma_font_family_property="Courier" style="font-size: 14pt; font-family: Courier;">I</span><span   style="font-size: 14pt; font-family: DV-TTSurekhEN;"> 
    (८,०६८ मीटर) सर्वाधिक ऊँची चोटियाँ हैं। यहाँ की जलवायु 
    अत्यंत शुष्क एवं कठोर है। वार्षिक वृष्टि ३.२ इंच तथा वार्षिक 
    औसत् ताप ५</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> 
    सें. है। नदियाँ दिन में कुछ ही समय प्रवाहित हो पाती हैं, 
    शेष समय में जम जाती है। सिंध मुख्य नदी है। जिले की राजधानी 
    एवं प्रमुख नगर लेह है, जिसके उत्तर में कराकोरम पर्वत तथा 
    दर्रा है। अधिकांश जनसंख्या घुमक्कड़ है, जिसकी प्रकृति, संस्कार 
    एवं रहन सहन तिब्बत एवं भारत से प्रभावित है। पूर्वी भाग 
    में अधिकांश लोग बौद्ध हैं तथा पश्चिमी भाग में अधिकांश लोग 
    मुसलमान हैं। हेमिस गोंपा बौंद्धों का सबसे बड़ा धार्मिक संस्थान 
    है।<span   style="">श् </span>(श्यामलाल कपूर)</span></p>
</div>
</body></html>