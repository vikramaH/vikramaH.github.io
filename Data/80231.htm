<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body class="Normal" bgcolor="#ffffff" lang="EN-US" link="blue" vlink="purple">
<p><b><span   style="font-size: 16pt; font-family: DV-TTSurekhEN;">बफालो</span></b><span   style="font-size: 14pt; font-family: DV-TTSurekhEN;"> (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Buffalo</span><span   style="font-size: 14pt; font-family: DV-TTSurekhEN;">) १. स्थिति : ४२</span><span padma_font_family_property="&quot;Times New Roman&quot;">�</span><span   style="font-size: 14pt; font-family: DV-TTSurekhEN;"> ५३</span><span padma_font_family_property="&quot;Times New Roman&quot;">�</span><span   style="font-size: 14pt; font-family: DV-TTSurekhEN;"> उ. अ. तथा ७५</span><span padma_font_family_property="&quot;Times New Roman&quot;">�</span><span   style="font-size: 14pt; font-family: DV-TTSurekhEN;"> ५५</span><span padma_font_family_property="&quot;Times New Roman&quot;">�</span><span   style="font-size: 14pt; font-family: DV-TTSurekhEN;"> प. दे.। यह संयुक्त राज्य, अमरीका 
  के न्यूयॉर्क राज्य की इयरी काउंटी में जनसंख्या की दृष्टि से 
  राज्य का द्वितीय बड़ा नगर है, जो इयरी झील के पूर्वी तट पर, 
  न्यूयॉर्क से रेल द्वारा ३९६ मील दूर स्थित है। सर्वप्रथम फ्रांसीसी 
  व्यापारी सी. जानकेयर (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">C. Joncair</span><span   style="font-size: 14pt; font-family: DV-TTSurekhEN;">) 
  ने १७५८ ई. में इयरी झील और बफालो नाले के संगम पर 
  व्यापारिक बस्तियाँ स्थापित की थीं। यहाँ कई प्रसिद्ध भवन हैं। 
  जोसेफ इलिकॉट ने वाशिंगटन डी. सी. के ढंग पर नगर की 
  योजना बनाई। इसकी जनसंख्या ५,३२,७५९ (१९६०) है। १८२५ ई. 
  में इयरी नहर के खुलने से लौह एवं इस्पात, रसायनक, ओषधियाँ, 
  मोटर, मशीन, खाद्यवस्तुएँ, वस्त्र विद्युत्सामग्री तथा वायुयाननिर्माण 
  उद्योगों की तीव्र प्रगति हुई। यहाँ ११ प्रमुख रेल लाइनें आकर 
  मिलती हैं।</span></p>
<p><span   style="font-size: 14pt; font-family: DV-TTSurekhEN;">२. स्थिति : ४४</span><span padma_font_family_property="&quot;Times New Roman&quot;">�</span><span   style="font-size: 14pt; font-family: DV-TTSurekhEN;"> २५</span><span padma_font_family_property="&quot;Times New Roman&quot;">�</span><span   style="font-size: 14pt; font-family: DV-TTSurekhEN;"> उ. अ. तथा १०६</span><span padma_font_family_property="&quot;Times New Roman&quot;">�</span><span   style="font-size: 14pt; font-family: DV-TTSurekhEN;"> ५०</span><span padma_font_family_property="&quot;Times New Roman&quot;">�</span><span   style="font-size: 14pt; font-family: DV-TTSurekhEN;"> प. दे.।</span></p>
<p><font    size="+1">वायोमिंग
 (संयुक्तराज्य) में बफालो 
  वायोमिंग रेल लाइन पर पशुपालन और ऊन का केंद्र है। 
  इसी नाम के नगर संयुक्त राज्य, अमरीका के मिनिसोटा, मोंटाना 
  में भी 
हैं।  
 
  (भैरवनाथ सिंह)</font></p>
</body></html>