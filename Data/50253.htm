<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >टेल्फोर्ड 
  टामस </b>(सन् १७५७-१८३४) 
  अंग्रेज सिविल इंजीनियर 
  का जन्म १९ अगस्त, सन् 
  १७५७ को ऐक्सडेल डफ्रांइशायर 
  में वेस्टरकर्क 
  में हुआ था। १५ वर्ष 
  की अल्पायु में इन्होंने 
  राजमिस्त्री का 
  काम सीखना आरंभ 
  किया और अवकाश 
  में पढ़ते भी रहे। 
  इन्होंने सड़कों 
  की पक्की बुनियाद 
  बनाने की विधि 
  निकाली, जिसने 
  इन्हें विश्वविख्यात 
  कर दिया। सड़क 
  का मूल आधार 
  बनाने की इनकी 
  विधि टेल्फोर्ड 
  आधार के नाम 
  से विख्यात है। 
  इसके अतिरिक्त इनके 
  द्वारा निर्मित 
  एडिनबरा का डीन 
  पुल और ग्लासगो 
  का ब्रूमीला पुल 
  प्रसिद्ध हैं।		(बृजमोहनलाल 
  साहनी)</font></p>
</body></html>