<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="5"><b  >ज़ैंविया </b></font><font    size="4">स्थिति : ९</font><sup><font padma_font_family_property="Times New Roman, Times, serif" face="Times New Roman, Times, serif" size="4">o</font></sup><font    size="4"> से १८</font><sup><font padma_font_family_property="Times New Roman, Times, serif" face="Times New Roman, Times, serif" size="4">o</font></sup><font    size="4"> द</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> अ</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> तथा २३</font><sup><font padma_font_family_property="Times New Roman, Times, serif" face="Times New Roman, Times, serif" size="4">o</font></sup><font    size="4"> से २४</font><sup><font padma_font_family_property="Times New Roman, Times, serif" face="Times New Roman, Times, serif" size="4">o</font></sup><font    size="4"> पू</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> दे</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4">। यह २४ अक्टूबर, १९६४ को स्वतंत्र हुआ। इसके पूर्व इसका नाम उत्तरी रोडीजिया था। <b  >यह अफ्रका महाद्वीप में ज़ैंबेजी नदी और कांगो बेसिन के दक्षिणी किनारे के मध्य में स्थित है।</b>
 इसके उत्तर में कांगो गणतंत्र, पूर्व में टैंगैनीका एवं मलावी, 
दक्षिण-पूर्व में मोजैंबीक, दक्षिण में दक्षिणी रोडीजिया एवं बेचुआना लैंड 
तथा पश्चिम में अंगोला स्थित है। इसका क्षेत्रफल २,९०,३२० वर्ग मील तथा 
जनसंख्या २५,८०,००० (१९६२) है। ज़ैबेजी यहाँ की प्रमुख नदी है और लूआंग्वा 
तथा काफूए इसकी सहायक नदियाँ है। टैंगैनीका, म्वेरू और बैंग्विऊलू तीन 
प्राकृतिक झीलें हैं। यहाँ उत्तर-पूर्व में मचिंगा पर्वत है जिसकी अधिकतम 
ऊँचाई ७,००० फुट है। यहाँ की अधिकांश भूमि पठारी है जो ३,५०० से लेकर ४,५००
 फुट के मध्य में फैली हुई है। </font></p><font  size="4">
<p></p>
<p  >श्</p>
</font><p><font    size="4">यद्यपि
 ज़ैबिया उष्ण कटिबंध में स्थित है, तथापि ऊँचाई पर रहने के कारण यहाँ का 
जलवायु सुहावना है। झीलों के किनारे एवं नदियों की घाटी में ताप ऊँचा रहता 
है। वर्षा और ताप में मौसमी परिवर्तन के कारण अत्यधिक अंतर रहता है। 
अक्टूबर यहाँ का सबसे उष्ण महीना है। मध्य नवंबर से वर्षाकाल आरंभ होता है 
और अप्रैल तक उष्णकटिबंधीय तूफान चला करते हैं। उत्तरी क्षेत्र में ३०'' से
 ३६'' तक वर्षा होती है। मई से अगस्त तक शरद ऋतु रहती है। इसके बाद ताप 
क्षिप्र गति से बढ़ता है। सितंबर का महीना प्राय: वर्षा रहित होता है। 
लिविंग्स्टन में अधिकतम ताप ४० सें</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4">, न्यूनतम ताप ३</font><sup><font padma_font_family_property="Times New Roman, Times, serif" face="Times New Roman, Times, serif" size="4">o</font></sup><font    size="4"> सें</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> तथा वार्षिक वर्षा ३०'' होती है। </font></p><p>
<font    size="4">यहाँ सैवाना वनस्पतियाँ मिलती हैं। किकर, तितौली (</font><font padma_font_family_property="Times New Roman, Times, serif" face="Times New Roman, Times, serif" size="4">baobale</font><font    size="4">)
 तथा झाड़ियाँ होती हैं। यहाँ चिड़ियों की लगभग ६५८ तथा उरगों की १५० किस्में
 मिलती है। मछलियाँ भी पर्याप्त संख्या और किस्मों में मिलती हैं, जिनमें 
बटरफिश, बॉटलनोज इत्यादि प्रमुख हैं। </font></p><p>
<font    size="4">यहाँ परंपरागत विवर्ति (</font><font padma_font_family_property="Times New Roman, Times, serif" face="Times New Roman, Times, serif" size="4">Shifting</font><font    size="4">) कृषि होती है। अधिकतर मूँगफली, मोटा अनाज, मंडशिफ, लोबिया (</font><font padma_font_family_property="Times New Roman, Times, serif" face="Times New Roman, Times, serif" size="4">Cowpea</font><font    size="4">)
 तथा शकरकंद की खेती होती है। ताँबा के उत्पादन में जैंबिया का विश्व में 
चतुर्थ स्थान है। यहाँ का दूसरा महत्वपूर्ण खनिज कोबाल्ट है। मैंगनीज़ और 
टिन भी थोड़ी मात्रा में उत्खनित होते हैं। सोना, चाँदी और सिलीनियम 
ताम्रशोध-शालाओं के अवपंक में मिलते हैं। चूना का पत्थर का भी उत्खनन होता 
है, जिसका उपयोग सीमेंट उद्योग में किया जाता है। यहाँ का प्रमुख उद्योग 
ताम्र-उत्पादन से संबंधित है। इसके अतिरिक्त इस्पात और लोह वस्तुओं का 
उत्पादन, लकड़ी चीरने के कारखाने, जुड़ाई करने की वस्तुओं का निर्माण, खाद्य 
पदार्थ तैयार करना और सीमेंट उद्योग भी यहाँ है। </font></p><p>
<font    size="4">लूसॉका यहाँ की राजधानी है। लूसॉका समुद्रतल से ४,१०० फुट की ऊँचाई पर स्थित हैं। यहाँ का अधिकतम ताप ३८</font><sup><font padma_font_family_property="Times New Roman, Times, serif" face="Times New Roman, Times, serif" size="4">o</font></sup><font    size="4"> सें</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> तथा न्यूनतम ताप ३</font><sup><font padma_font_family_property="Times New Roman, Times, serif" face="Times New Roman, Times, serif" size="4">o</font></sup><font    size="4"> सें</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> रहता है। </font><font padma_font_family_property="Times New Roman, Times, serif" face="Times New Roman, Times, serif" size="4">[</font><font    size="4">अ</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> ना</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> में</font><font padma_font_family_property="Times New Roman, Times, serif" face="Times New Roman, Times, serif" size="4">o]</font></p>
<b></b><p><font  size="4"><b  >जाति, भाषा और धर्म</b></font><font    size="4">
 -- बांतू जाति की विभिन्न शाखाओं में यहाँ के निवासी बँटे हुए हैं। बांतू 
मूलत: नीग्रो और दक्षिण अफ्रीकी पीत जातियों के मिश्रण की उपज हैं। बेम्बा 
(१,८०,०००) जो कि उत्तरी प्रदेश में बसे हुए हैं, संख्या में सर्वाधिक हैं।
 अन्य जातियाँ कसेम्बे, लुण्डा, बीसा, शेवा (</font><font padma_font_family_property="Times New Roman, Times, serif" face="Times New Roman, Times, serif" size="4">Chewa</font><font    size="4">), लम्बा, टोंगा, न्सेंगा, काओंडे, लाला, चोकवे, लोजी और न्गोनी आदि हैं। </font></p><font  size="4">
<p  >यूरोपियों में अंग्रेज अधिक हैं, जिनके पूर्वज ब्रिटेन या दक्षिण अफ्रीका से आए थे। कुछ डच, इटालियन और एशियाई भी रहते हैं। </p>
</font><p><font    size="4">बांतू वर्ग की लगभग ४० उपभाषाएँ और बोलियाँ प्रचलित हैं, किंतु बेम्बा, लोजी, लुवेल (</font><font padma_font_family_property="Times New Roman, Times, serif" face="Times New Roman, Times, serif" size="4">Luvale</font><font    size="4">)
 टोंगा न्यांज़ा-पाँच भाषाएँ ही शिक्षा और प्रशासन में मान्य हैं। राजकाज की
 भाषा अंग्रेजी है, यूरोपीयों में इसी का प्रचलन है। अफ्रीकियों में भी 
इसका प्रभाव बढ़ रहा है। </font></p><p>
<font    size="4">अधिकांश निवासी सर्वात्मवादी (</font><font padma_font_family_property="Times New Roman, Times, serif" face="Times New Roman, Times, serif" size="4">animist</font><font    size="4">) हैं। ईसाई मत का भी प्रसार हो रहा है। एशियाइयों में ६६</font><font padma_font_family_property="Times New Roman, Times, serif" face="Times New Roman, Times, serif" size="4">%</font><font    size="4">
 मुसलमान हैं और शेषहिंदू। यूरोपीयों में मुख्यत: एंग्लीकनवादी हैं। रोमन 
कैथालिक, प्रेस्ब्टीिरियन और मेथोडिस्ट धर्मावलंबी भी अच्छी संख्या में 
बसते हैं। </font></p><p>
<font    size="4"><b  >इतिहास </b>-
 श्वेतांगों के आने के पूर्व का उत्तरी रोडीज़िया इतिहास विस्तृत और 
व्यवस्थित रूप से नहीं मिलता। डेविड लिविंग्स्टन नामक एक यूरोपीय ने १९वीं 
शती के उत्तरार्द्ध में अफ्रीका के इस भाग में प्रवेश किया। १८८४ में 
फ्रांकाइस कोइलार्ड (</font><font padma_font_family_property="Times New Roman, Times, serif" face="Times New Roman, Times, serif" size="4">Grancois Coillard</font><font    size="4">) नाम के एक फ्रांसीसी प्रोटेस्टेंट मिशनरी ने इसे अपने धर्मप्रचार कार्य के लिये चुना। </font></p><font  size="4">
<p  >१८९० के पश्चात् ब्रिटिश 
साउथ अफ्रीका कंपनी ने जिसने उस समय तक दक्षिणी रोडीज़िया पर अधिकार कर लिया
 था, ज़म्बेज़ी के उत्तर की भूमि को भी अपने चार्टर में मिला लिया१ १८९१ से 
१९२४ तक रोड़ीज़िया इसी कंपनी द्वारा शासित रहा। </p>
<p  >१९२३ में रोडीज़िया के 
प्रशासन से संबंधित अधिकारी कार्यमुक्त कर दिए गए, इसी के साथ दक्षिण 
रोडीजिया एक अलग स्वशासित उपनिवेश बना, किंतु उत्तरी रोडीजिया के उपनिवेश 
को स्वशासन का अधिकार नहीं मिला। </p>
<p  >१९५३ में महासंघ बनने के 
पूर्व उत्तरी रोडीज़िया का इतिहास यूरोपीयनों के उपनिवेश अधिकारियों तथा 
अफ्रीकियों के बीच संघर्षों का इतिहास है। १९४५ में प्रथम बार लेजिस्लेटिव 
कौंसिल में, गवर्नर द्वारा मनोनीत सदस्यों के बजाय, निर्वाचित सदस्यों का 
बहुमत हुआ। भूमि-विभाजन के प्रश्न पर यूरोपियनों तथा अफ्रीकियों के मध्य 
विवाद उठा। भूमिनीति निर्धारण के लिये नियुक्त आयोग ने पक्षपात बरता और 
अच्छी भूमि को राजकीय भूमि में सम्मिलित कर लिया। </p>
<p  >१९५३ में उत्तरी रोडीज़िया 
ने ब्रिटिश सरकार के आग्रह पर न्यासालैंड से मिलकर महासंघ बनाया, यद्यपि 
अफ्रीकियों में बहुमत इस महासंघ के विरुद्ध था। १९५९ में लार्ड मांकटन की 
अध्यक्षता में महासंघ की प्रगति जाँचने के लिये एक आयोग बैठा। १९६० में 
प्रकाशित उसकी रिपोर्ट के अनुसार संघ ने यद्यपि आर्थिक उन्नति की थी, किंतु
 बहुसंख्यक अफ्रीकी दक्षिण रोडीजिया पर अंग्रेजी प्रभुसत्ता के विरोधी होने
 के कारण संघ के तत्कालीन रूप से असंतुष्ट थे। आयोग ने इसके लिये संघ की 
सरकार और संसद में अफ्रीकियों का प्रतिनिधित्व बढ़ाने की सिफ़ारिश की। किंतु 
आगे चलकर १९६२ में ब्रिटिश सरकार ने न्यासालैंड को संघ से अलग होने की 
अनुमति दे दी। </p>
<p  >जनवरी १९५९ में यूरोपियनों 
और अफ्रीकियों के बीच सहयोग बढ़ाने के लिये नया संविधान बना। उसके अनुसार 
एक्जीक्यूटिव कौंसिल में प्रथम बार गैर सरकारी सदस्यों का बहुमत हुआ। 
लेजिस्लेटिव कौंसिल में भी अधिकांश सदस्य जनता द्वारा निर्वाचित होने लगे। 
१९६० में संविधान में संशोधन और परिवर्तन का विवाद उठा, किंतु 
यूरोपियन-बहुल 'युनाइटेट नेशनल इंडिपेंडेंस पार्टी' में समझौते की स्थिति न
 आने के कारण संविधान परिवर्तित न हो सका, और तत्सबंधी ब्रिटिश सरकार के 
प्रस्ताव गिर गए। किसी प्रकार १९६२ में संविधान को पुन: एक नया रूप दिया 
गया। इसमें यूरोपीयों ने न्यून और अफ्रीकी तथा अन्य गैर अफ्रीकी लोगों अधिक
 प्रतिनिधित्व की व्यवस्था थी। १९६२ के निर्वाचनों से कोई स्वस्थ परिणाम न 
निकला, क्योंकि उसमें वर्ण-समर्थन की लहर फैल गई। १४ दिसंबर १९६२ को गवर्नर
 ने एक्जीक्यूटिव काउन्सिल का नया रूप घोषित किया, जिसके अंतर्गत 'यूनाइटेड
 नेशनल इंडिपेंडेंस पार्टी' तथा अफ्रीकन नेशनल कांग्रेस के तीन-तीन 
निर्वाचित सदस्य होते थे। अफ्रीकन नेशनल कांग्रेस द्वारा चुने हुए दो 
गैर-सरकारी यूरोपीय सदस्य भी संमिलित होते थे। २४ अक्टूबर १९६४ को जब 
उत्तरी रोडीजिया ब्रिटिश शासन से मुक्त हो गया, तब इसका नया नाम जैंबिया 
पड़ा। </p>
</font><font size="2"></font></body></html>