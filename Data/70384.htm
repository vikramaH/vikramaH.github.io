<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b> 
<p><font  size="5"><b  >पृथ्वीराज</b></font><font    size="4"> 
  बीकानेर नरेश 
  राजसिंह के भाई 
  जो अकबर के दरबार 
  में रहते थे१ वे 
  वीर रस के अच्दे 
  कवि थे और मेवाड़ 
  की स्वतंत्रता तथा 
  राजपूतों की 
  मर्यादा की रक्षा 
  के लिये सतत 
  संघर्ष करनेवाले 
  महाराणा प्रताप 
  के अनन्य समर्थक 
  और प्रशंसक थे। 
  जब आर्थिक कठिनाइयों 
  तथा घोर विपत्तियों 
  का सामना करते 
  करते एक दिन राणा 
  प्रताप अपनी छोटी 
  लड़की को आधी 
  रोटी के लिये 
  बिलखते देखकर 
  विचति हो उठे 
  तो उन्होंने सम्राट 
  के पास संधि 
  का संदेश भेज 
  दिया। इसपर अकबर 
  को बड़ी खुशी 
  हुई और राणा 
  का पत्र पृथ्वीराज 
  को दिखलाया। 
  पृथ्वीराज ने 
  उसकी सचाई में 
  विश्वास करने 
  से इनकार कर 
  दिया। उन्होंने 
  अकबर की स्वीकृति 
  से एक पत्र राणा 
  प्रताप के पास 
  भेजा, जो वीर 
  रूस से ओतप्रोत, 
  तथा अत्यंत उत्साहवर्धक 
  कविता से परिपूर्ण 
  था। उसमें उन्होंने 
  लिखा हे राणा 
  प्रताप ! तेरे खड़े 
  रहते ऐसा कौन 
  है जो मेवाड़ 
  को घोड़ों के 
  खुरों से रौंद 
  सके ? हे हिंदूपति 
  प्रताप ! हिंदुओं 
  की लज्जा रखो। 
  अपनी शपथ निबाहने 
  के लिये सब तरह 
  को विपत्ति और 
  कष्ट सहन करो। 
  हे दीवान ! मै 
  अपनी मूँछ पर 
  हाथ फेरूँ या अपनी 
  देह को तलवार 
  से काट डालूँ; 
  इन दो में से एक 
  बात लिख दीजिए।'</font></p>
<font  size="4"> 
<p  >यह पत्र पाकर 
  महाराणा प्रताप 
  पुन: अपनी प्रतिज्ञा 
  पर दृढ़ हुए और 
  उन्होंने पृथ्वीराज 
  को लिख भेजा 
  'हे वीर आप प्रसन्न 
  होकर मूछों 
  पर हाथ फेरिए। 
  जब तक प्रताप जीवित 
  है, मेरी तलवार 
  को तुरुकों के 
  सिर पर ही समझिए।'</p>
<p  >पृथ्वीराज 
  की पहली रानी 
  लालादे बड़ी ही 
  गुणवती पत्नी 
  थी। वह भी कविता 
  करती थी। युवास्था 
  में ही उसकी मृत्यु 
  हो गई जिससे 
  उन्हें बड़ा सदमा बैठा। 
  उसके शव को चिता 
  पर जलते देखकर 
  वे चीत्कार कर 
  उठे<font padma_font_family_property="Symbol" face="Symbol">�</font> 'तो राँघ्यो 
  नहिं खावस्याँ, 
  रे वासदे निसड्ड। 
  मो देखत तू 
  बालिया, साल 
  रहंदा हड्ड।' (हे 
  निष्ठुर अग्नि, मैं 
  तेरा राँघा 
  हुआ भोजन न 
  ग्रहण करुँगा, क्योंकि 
  तूने मेरे देखते 
  देखते लालादे 
  को जला डाला 
  और उसका हाड़ 
  ही शेष रह गया)। 
  बाद में स्वास्थ्य खराब 
  होता देखकर 
  संबंधियों ने 
  जैसलमेर के 
  राव की पुत्री 
  चंपादे से उनका 
  विवाह करा दिया। 
  यह भी कविता 
  करती थी।</p>
<p  >३. गुहिल वंशीय 
  राणा राज्यमल्ल 
  के पुत्र। ये संवत् 
  १५५७ में विद्यमाल थे।</p>
</font><font size="2">
<p><font    size="4">४. राठौर 
  वंश का एक सेनापति 
  जो शाहजहाँ 
  की सेवा में था। 
  सन् १६५६ में दक्षिण 
  में उसकी मृत्यु 
  हुई।</font></p>
</font>
</body></html>