<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b> 
<p><font  size="4"><b  >कैलास</b></font><font    size="4"> 
  हिमालय की एक पवर्तशृंखला 
  जो लद्दाख पर्वत 
  श्रेणी के ५० मील 
  पीछे सिंधु नदी 
  के उत्तरी किनारे 
  पर स्थित है। यह 
  पर्वत श्रेणी आर्कोज़ 
  </font><font padma_font_family_property="Times New Roman, Times, serif" face="Times New Roman, Times, serif" size="4">(Arkosa)</font><font    size="4"> 
  बलुआ पत्थर तथा 
  कांग्लामरिट 
  </font><font padma_font_family_property="Times New Roman, Times, serif" face="Times New Roman, Times, serif" size="4">(Conglomerate) </font><font    size="4">की 
  बनी है। कांग्लामरिट 
  की तह इस समय 
  कम से कम २,००० मीटर 
  मोटी है। प्रारंभिक 
  अवस्था में यह ४,००० मीटर 
  मोटी रही होगी। 
  उत्तर में कांगलामरिट 
  कैलास ग्रेनाइट 
  पर जमा हुआ है। 
  कैलास ग्रैनाइट 
  हॉर्नब्लेंडिक 
  </font><font padma_font_family_property="Times New Roman, Times, serif" face="Times New Roman, Times, serif" size="4">(Hornblendic) </font><font    size="4">प्रकार 
  की है। कांगलॉमरिट 
  तथा बलुआ पत्थर 
  की खूब चौड़ी 
  तहें सिद्ध करती 
  हैं कि वे हिमालय 
  के उत्थान काले, 
  प्रथम भाग के क्रीटेशस 
  </font><font padma_font_family_property="Times New Roman, Times, serif" face="Times New Roman, Times, serif" size="4">(Cretaceous) </font><font    size="4">समय 
  में बनी और उथली 
  तथा धीरे धीरे 
  धँसती खूड़ </font><font padma_font_family_property="Times New Roman, Times, serif" face="Times New Roman, Times, serif" size="4">(Furrow) 
  </font><font    size="4">में जमा 
  हुई हैं। इस पर्वत 
  में ईओसीन </font><font padma_font_family_property="Times New Roman, Times, serif" face="Times New Roman, Times, serif" size="4">(Eocene) 
  </font><font    size="4">युग के 
  बाद की कोई 
  चट्टान नहीं मिलती। 
  इस श्रेणी का सर्वोच्च 
  शिखर हिमाच्छादित 
  राकापोशी 
  (२५,५५० फुट) है। (शिवमंगल 
  सिंह.)</font></p>
<font size="2"></font></body></html>