<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="4"><b  >आत्बारा</b></font><font   > 
  मिस्र की नील नदी 
  की अंतिम सहायक 
  नदी है जो अबिसीनिया 
  पठार से निकलकर 
  १,२६६ किलोमीटर 
  बहने के पश्चात् 
  नील में आकर 
  मिलती है। स्वयं 
  इसकी भी अनेक सहायक 
  नदियाँ हैं जिनमें 
  कुछ पर्याप्त बड़ी 
  भी हैं। इन नदियों 
  में जुलाई तथा 
  अगस्त के महीनों 
  में वर्षा के पानी 
  से बहुत बाढ़ 
  आ जाती है। परंतु 
  अक्टूबर के पश्चात् 
  इनका पानी बहुत 
  कम हो जाता 
  है। आत्बारा अपने 
  साथ लगभग १,००,००,००० 
  से १,५०,००,००० मीट्रिक 
  टन तक रेत नील 
  में लाकर गिराती 
  है।	(न.ला.)</font></p>
<b></b>
<p><font  size="4"><b></b></font></p>
</body></html>