<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b> 
<p><font  size="4"><b  >क्रेल, अगस्त 
  लियोपोल्ड</b></font><font    size="4"> 
  (१७८०-१८५५ ई.) जर्मन गणितज्ञ। 
  १७ मार्च, १७८० ई. को 
  ऐशवर्डर (क्रीज़ेन) 
  में जन्म। इसकी अनेक 
  बातों में रुचि 
  थी और उसमें 
  संघटन की अद्भुत 
  क्षमता थी। उसने 
  यथार्थविज्ञान 
  के विकास के लिये 
  बहुत कार्य किया। 
  व्यावसायिक रूप 
  से वह सिविल 
  इंजीनियर था 
  और उसने जर्मनी 
  के प्रथम रेलमार्ग 
  का निर्माण किया 
  था किंतु उसकी 
  रु चि शिक्षाविषयक 
  बातों में अधिक 
  थी। जिस तकनीकी 
  संस्था में वह काम 
  करता था उसे उसने 
  १८२८ ई. में छोड़ दिया 
  और जनशिक्षा 
  विभाग में काम 
  करने लगा। उसने 
  गणितविषयक 
  अनेक शोध निबंध 
  लिखे किंतु गणित 
  को उसकी महत्वपूर्ण 
  देन एक गणित संबंधी 
  पत्रिका है जो 
  आगे चलकर </font><font padma_font_family_property="Arial" face="Arial" size="4">&#8216;</font><font    size="4">क्रेल्स 
  जर्नल</font><font padma_font_family_property="Arial" face="Arial" size="4">&#8217;</font><font    size="4"> 
  के नाम से प्रख्यात 
  हुई। इसके माध्यम 
  से उसने अनेक गण्तिज्ञों 
  को प्रोत्साहित 
  किया। यदि उसने 
  प्रोत्साहित न 
  किया होता तो 
  सुविख्यात गणितज्ञ 
  अवेल की प्रमुख 
  कृति कदाचित 
  कभी न पूरी 
  होती और न 
  प्रकाशित । १८३८-४० ई. 
  में बर्लिन पॉट्सडैम 
  रेलवे का निर्माण 
  उसी की योजना 
  के अनुसार हुआ। 
  क्रेल की मृत्यु 
  ६ अक्तूबर, १८५५ ई. में 
  बर्लिन में हुई। 
  (परमेश्वरीलाल 
  गुप्त)</font></p>
<font size="2"></font></body></html>