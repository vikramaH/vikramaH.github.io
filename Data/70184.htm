<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >पानीपत</b> 
  स्थिति :<font padma_font_family_property="Symbol" face="Symbol"> 29� 24� </font>उ.अ. 
  तथा <font padma_font_family_property="Symbol" face="Symbol">76� 59� </font>पू.दे.। 
  यह पंजाब राज्य 
  का, करनाल जिले 
  में स्थित, दिल्ली 
  से रेल द्वारा 
  ५५ मील उत्तर में, प्रसिद्ध 
  ऐतिहासिक नगर 
  है। प्राचीन काल 
  में पांडवों एवं 
  कौरवों के 
  बीच महाभारत 
  का युद्ध इसी के 
  पास कुरुक्षेत्र में 
  हुआ था, अत: इसका 
  धार्मिक महत्व भी 
  बढ़ गया है। महाभारत 
  युद्ध के समय में 
  युधिष्ठिर ने 
  दुर्योधन से जो 
  पाँच स्थान माँगे 
  थे उनमें से यह 
  भी एक था। आधुनिक 
  युग में यहाँ पर 
  तीन इतिहासप्रसिद्ध 
  युद्ध भी हुए हैं। 
  प्रथम युद्ध में, सन् 
  १५२६ में बाबर ने 
  भारत की तत्कालीन 
  शाही सेना को 
  हराया था। द्वितीय 
  युद्ध में, सन् १५५६ में 
  अकबर ने उसी स्थल 
  पर अफगान आदिलशाह 
  के जनरल हेमू 
  को परास्त किया 
  था। तीसरे युद्ध 
  में, सन् १७६१ में, अहमदशाह 
  दुर्रानी ने 
  मराठों को 
  हराया था। यहाँ 
  अलाउद्दीन द्वारा 
  बनवाया एक मकबरा 
  भी है। नगर में 
  पीतल के बरतन, 
  छुरी, काँटे, 
  चाकू बनाने 
  तथा कपास ओटने 
  का काम होता 
  है। यहाँ शिक्षा 
  एवं अस्पताल का भी 
  उत्तम प्रबंध है।(रमेशचंद्र 
  दुबे)</font></p>
</body></html>