<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >डयूक 
  </b>यूरोप में सामंती 
  घरानों और 
  कुछ प्रभुसतासंपन्न 
  शासकों के लिये 
  प्रयुक्त की जानेवाली 
  एक उच्च संमानास्पद 
  उपाधि है। ड्यूक 
  मूलत: लैटिन 
  भाषा के शब्द डक्स 
  से बना है, जिसका 
  अर्थ होता है 
  नेता या जनरल-सामान्य 
  अर्थ में नेता लेकिन 
  विशिष्ट रूप में 
  एक सैनिक अधिकारी। 
  अंग्रेजी साहित्य 
  में इसका प्रयोग 
  जनरल के ही रूप 
  में किया जाता 
  है, परंतु इसका 
  यह अर्थ अब लुप्त हो 
  गया है। </font></p>
<p><font    size="4"><font padma_font_family_property="Symbol" face="Symbol">�</font> 
  ड्यूक<font padma_font_family_property="Symbol" face="Symbol">�</font> के वर्तमान 
  अर्थ का उद्भव दो 
  रूपों में हुआ है। 
  रोमन साम्राज्य 
  में सर्व प्रथम सम्राट् 
  हाद्रिअन के शासनकाल 
  में डूक्स का प्रयोग 
  प्रारंभ हुआ। र्गोर्दियन्स 
  के शासनकाल 
  में इसने रोमन 
  साम्राज्य के प्रशासन 
  में महत्वपूर्ण 
  स्थान प्राप्त कर 
  लिया। एक आक्रमण 
  का नेतृत्व करने 
  के लिये जनरल 
  के सथान में इसका 
  प्रयोग हुआ था 
  और ड्यूक का 
  हाययर्य विशुद्ध 
  ससैनिक था। चौथी 
  शताब्दी में सैनिक 
  और असैनिक प्रशासन 
  के पृथक्करण के 
  पश्चात् साम्राज्य 
  के प्रत्येक सीमांत 
  प्रदेश में ड्यूक सेना 
  की एक टुकड़ी के 
  नेता का कार्य 
  करता था। इसके 
  बाद ड्यूकों की 
  संख्या बढ़ती गई 
  और छठी तथा 
  सातवीं शताब्दी 
  में राम, नेपल्स, 
  रिमिनी, वेनिस 
  तथा पेरूगिआ में 
  भी ड्यूकों की नियुक्ति 
  हुई। साम्राज्य 
  की ड्यूक उपाधि की 
  अपेक्षा काउंट की 
  उपाधि अधिक संमानास्पद 
  है जिसका सीधा 
  संबंध सम्राट् 
  से होता है। </font></p>
<p><font    size="4"><font padma_font_family_property="Symbol" face="Symbol">�</font> 
  ड्यूक<font padma_font_family_property="Symbol" face="Symbol">�</font> का कार्यक्षेत्र 
  कभी निश्चित और 
  निर्धारित नहीं 
  रहा। उसका पद 
  भी कभी तो स्सथायी 
  रहा और कभी 
  अस्थायी। दसवीं शताब्दी 
  में साम्राज्यवादी 
  शक्ति के क्षीण होने 
  के साथ ड्यूकों 
  का महत्व भी घट 
  और अनका प्रभाव 
  सथानविशेष 
  तक सीमित हो 
  गया। उनकी संख्या 
  भी निर्धारित 
  हो गई और 
  ड्यूक उपाधि वंश 
  परंपरागत 
  बन गई। (स० वि०)</font></p>
</body></html>