<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >कादुसी, 
  बातोलोमो 
  </b> (१५६०-१६१०) इटली का चित्रकार 
  जो फ़्लोरेंस 
  में जन्मा और 
  जिसने वहीं अपनी 
  कलाशिक्षा ली। 
  अपने समय के प्रचलित 
  कलाकार अमानती 
  से उसने वास्तुशिल्प 
  तथा मूर्तिकला 
  सीखी। चित्रकला 
  की शिक्षा उसे प्रसिद्ध 
  चित्रकार जुकेरो 
  से मिली थी। जुकेरो 
  प्राय: चित्र बनाने 
  के लिए दूर-दूर 
  से बुलाया जाता 
  था, जो साथ की 
  कादुसी को भी 
  सहायक के रूप 
  में ले जाया करता 
  था। ज़केरो के 
  साथ वह माद्रिद 
  गया था जहाँ 
  उसने एक्कोंरियल 
  पुस्तकालय के 
  लिए चित्र बनाए तथा 
  उस प्रसिद्ध राजमहल 
  की दीवारों 
  पर भित्तिचित्र 
  लिखे। धीरे-धीरे 
  उसकी पहुँच राजदरबार 
  तक हो गई और 
  स्पेन के राज फ़िलिप 
  द्वितीय का वह 
  कृपापात्र बन 
  गया। अधिकतर 
  वह स्पेन में ही 
  रहा और वहीं 
  उसकी मृत्यु भी 
  हुई। उसके बनाए 
  अधिकतर चित्र स्पेन 
  में ही हैं। उसका 
  सबसे प्रसिद्ध चित्र 
  'क्रूस से अवतरण' 
  (ईसा का क्रास 
  पर से उतारा 
  जाना) है। यहा 
  साँ फ़ेलिप अल 
  रील नामक गिरजाघर 
  (मादिद्र) में सुरक्षित 
  है। 	(रा.चं.शु.)</font></p>
</body></html>