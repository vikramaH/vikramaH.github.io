<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font ><b  >ईल</b></font><font   >
 फ्रांस की एक नदी है। इसका उद्गम जूरा की उत्तरी तलहटी में बेसल से 
दक्षिण-पश्चिम में स्थित है। यह उत्तर-उत्तर-पूर्व की दिशा में राइन के 
समांतर बहती हुई स्ट्रासबर्ग से नौ मील नीचे बाईं ओर से राइन में प्रवेश 
करती है। इसकी लंबाई १२३ मील है। यह संकरी वीसजेस घाटी में बहनेवाली 
छोटी-छोटी नदियों का जल ग्रहण करती है। कोलमार के समीप लाडहोफ से अपने 
(राइनवाले) संगम पर्यंत ५९ मील की दूरी तक यातायात के योग्य है। ऊपरी 
ऐल्सेस के मुख्य नगर जेसे मालह्यज, कोलमार, श्लेस्टाट तथ्ज्ञज्ञ 
स्ट्रासबर्ग इसी नदी के तट पर बसे हैं। यहाँ दो प्रमुख नहरों राइन-मार्न 
तथा राइन-रोन, को जल प्रदान करती है। ये दोनों नहरें स्ट्रासबर्ग के समीप 
से निकाली गई हैं।	(श्या.सं.श.)</font></p>
<font size="2"></font></body></html>