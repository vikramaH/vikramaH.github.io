<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="5"><b  >गोंदिया</b></font><font    size="4"> 
  स्थिति : २१<font padma_font_family_property="Symbol" face="Symbol">°</font> २९<font padma_font_family_property="Symbol" face="Symbol">¢</font> 
  उ.अ. तथा ८३<font padma_font_family_property="Symbol" face="Symbol">°</font> १३<font padma_font_family_property="Symbol" face="Symbol">¢</font> 
  पू.दे.। ये महाराष्ट्र 
  राज्य के भंडारा 
  जिले के गोदिंया 
  तहसील का केंद्र 
  तथा दक्षिणी-पूर्वी 
  रेलवे का जंकशन 
  है जो भंडारा 
  रोड से ४२ मील 
  पूरब है। यहाँ 
  से एक छोटी लाइन 
  जबलपुर जाती 
  है तथा दूसरी 
  लाइन चाँदी की 
  तरफ जाती है। 
  यह भंडारा जिले 
  के माल भेजनेवाले 
  दो प्रमुख स्टेशनों 
  में से एक है जहाँ 
  भंडारा जिले 
  तथा पार्श्ववर्ती 
  बालाघाट जिले 
  का माल निर्यात 
  के लिये आता है। 
  नगर स्टेशन की 
  बगल में बस है 
  जिसमें दो प्रधान 
  सड़कें हैं। यह अन्न तथा 
  जंगली पदार्थों 
  के व्यापार का 
  केंद्र है। यहाँ 
  हर मंगलवार 
  को बाजार लगता 
  है। विशेषत: यहाँ 
  कूची तथा मारवाड़ी 
  बनिए व्यापार 
  करते हैं तथा 
  किरार जाति 
  के छोटे छोटे 
  दूकानदार रहते 
  हैं। यहाँ डाकघर, 
  अस्पताल, थाना तथा 
  हिंदी और मराठी 
  के कई विद्यालय 
  हैं। इस शहर की 
  प्रगति बड़ी तेजी 
  से हुई है। इसकी 
  जनसंख्या ५३, ३२० (१९६१) है।	(जगदीश 
  सिंह.)</font></p>
<b></b>
<p><font  size="5"><b></b></font></p>
</body></html>