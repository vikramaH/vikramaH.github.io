<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<font  size="4">
<p  ><b  >अंतरराष्ट्रीय 
  नागरिक उड्डयन 
  संगठन</b> संयुक्त 
  राष्ट्रसंघ से 
  संबद्ध है। इसका 
  गठन ४ अप्रैल, १९४७ ई. 
  को हुआ था, यद्यपि 
  इसी नाम और 
  उद्देश्य से एक कामचलाऊ 
  संगठन १९४५ ई. से 
  ही काम कर रहा 
  था। शिकागो 
  में नवंबर, दिसंबर, 
  १९४४ ई. में हुए अंतरराष्ट्रीय 
  नागरिक उड्डयन 
  सम्मेलन में ही 
  इसके निर्माण 
  का विचार कर 
  लिया गया था। 
  इसके प्रमुख कार्यों 
  में नागरिक उड्डयन 
  की सुरक्षा और 
  कुशलता के लिए 
  विशिष्ट मापदंड 
  स्थिर करना, राष्ट्रों 
  की सीमाओं पर 
  निर्दिष्ट बंधनों 
  का सरलीकरण, 
  अंतरराष्ट्रीय 
  उड्डयन के लिए नौकरियों 
  का क्षेत्र विस्तृत 
  करना, हवाई 
  यातायात की 
  सांख्यिकी और 
  उड्डयन के आर्थिक 
  पक्ष का अध्ययन प्रस्तुत 
  करना तथा यातायात 
  संबंधी नियमों 
  में विकास आदि 
  हैं। यह विभिन्न 
  राष्ट्रों को 
  उनके नागरिक 
  उड्डयन कार्यक्रमों 
  के लिए तत्संबंधी 
  विशेषज्ञों की 
  सम्मितियाँ भी 
  उपलब्ध कराता 
  है। संगठन का 
  प्रमुख अंग एक असेंबली 
  है जिसमें संगठन 
  के सभी सदस्य राष्ट्र 
  हैं तथा एक परिषद् 
  है जिसमें तीन 
  वर्षों के लिए असेंबली 
  द्वारा चुने २७ राष्ट्र 
  होते हैं।</p>
<p  >इसका प्रधान कार्यालय 
  कनाडा में है। 												(स.)</p>
</font>
<p><font  size="4"><b> </b></font></p>
</body></html>