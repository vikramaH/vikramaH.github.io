<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="4"><b  >डाउंज </b></font><font padma_font_family_property="Times New Roman, Times, serif" face="Times New Roman, Times, serif" size="4">(Downs) </font><font    size="4">इंग्लैंड के दक्षिण-पूर्व में चाक पहाड़ियों की माला है। इसकी उत्तरी एवं दक्षिणी दो श्रेणियाँ हैं। उत्तरी डाउंज श्रेणी सरे </font><font padma_font_family_property="Times New Roman, Times, serif" face="Times New Roman, Times, serif" size="4">(Surrey) </font><font    size="4">और केंट </font><font padma_font_family_property="Times New Roman, Times, serif" face="Times New Roman, Times, serif" size="4">(Kent) </font><font    size="4">काउंटी
 से होती हुई समुद्र तक चली जाती है। इसकी लंबाई लगभग ९५ मील है और इसमें 
स्थान-स्थान पर गहरे दर्रे हैं जिनमें से रेल मार्ग एवं सड़कें जाती हैं और 
नदियाँ उत्तर की ओर बहती हैं।</font></p><p>
<font    size="4">	दक्षिणी डाउंज श्रेणी ससेक्स </font><font padma_font_family_property="Times New Roman, Times, serif" face="Times New Roman, Times, serif" size="4">(Sussex) </font><font    size="4">से
 होती हुई समुद्र तक जाती है। इसके दर्रों में से भी सड़कें एवं रेल मार्ग 
जाते हैं और नदियाँ दक्षिण की ओर बहती हैं। दक्षिणी एवं उत्तरी डाउंज के 
मध्य में वील्ड </font><font padma_font_family_property="Times New Roman, Times, serif" face="Times New Roman, Times, serif" size="4">(Weald)</font><font    size="4">
 का क्षेत्र है जो पहले गहन वन था किंतु अब प्राय: वृक्षहीन कर दिया गया 
है। दोनों डाउंज की औसत चौड़ाई सात मील एवं ऊँचाई ५०० फुट है। दक्षिणी डाउंज
 के नाम पर भेड़ों की जाति भी है। </font></p>
<p><font padma_font_family_property="Times New Roman, Times, serif" face="Times New Roman, Times, serif" size="4">[</font><font    size="4">अजितनारायण 
  मेहरोत्रा</font><font padma_font_family_property="Times New Roman, Times, serif" face="Times New Roman, Times, serif" size="4">]</font></p>
<font size="2"></font></body></html>