<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >परमाण्वीय 
  ऊर्जा </b><font padma_font_family_property="Times New Roman, Times, serif" face="Times New Roman, Times, serif">(Atomic energy)</font> 
  उस ऊर्जा का नाम 
  है जो परमाणुओं 
  के टूटने या 
  बनने से प्राप्त 
  होती है। जो 
  ऊर्जा कोयले 
  या तेल को जलाने 
  से प्राप्त होती 
  है, यह रासायनिक 
  अथवा आण्विक ऊर्जा 
  है। व अणुओं के 
  संयोजन और 
  वियोजन से प्राप्त 
  होती है। इन क्रियाओं 
  में परमाणु टूटते 
  नहीं, ज्यों के त्यों 
  बने रहते हैं।</font></p>
<font size="2"> 
<p><font    size="4">आण्विक 
  ऊर्जा की अपेक्षा 
  परमाण्वीय ऊर्जा 
  की मात्रा बहुत 
  अधिक होती है। 
  केवल एक ग्राम यूरेनियम 
  के परमाणुओं 
  के टूटने से जितनी 
  ऊर्जा प्राप्त हो 
  सकती है उतनी 
  ही प्राय: ४५ लाख ग्राम 
  (लगभग १२० मन) कोयला, 
  अथवा ९ लाख गैलन 
  तेल, जलाने से 
  प्राप्त होती है। 
  अत: कल कारखाने 
  चलाने के लिये 
  कोयले के स्थान 
  में यूरेनियम, 
  अथवा थोरियम, 
  अथवा थोरियम, 
  का उपयोग ईधन 
  के रूप में किया 
  जाय तो स्पष्ट है 
  कि ईधन की मात्रा 
  बहुत कम खर्च 
  होगी। जहाँ कोयला 
  या तेल बहुत 
  दूर से लाना 
  पडता है वहाँ 
  इस प्रकार ऊर्जा 
  बहुत सस्ती उत्पन्न 
  हो सकती है। 
  इसके अतिरिक्त 
  पृथ्वी में तेल 
  और कोयला 
  इतनी सीमित मात्रा 
  में है कि उससे 
  बहुत अधिक वर्षो 
  तक काम नहीं चल 
  सकेगा, किंतु विखंडन 
  योग्य पदार्थो 
  की बहुतायत 
  है। भारत में भी 
  थोरियम और 
  यूरेनियम प्रचुर 
  मात्रा में विद्यमान 
  हैं। अत: परमाण्वीय 
  ऊर्जा का उपयोग 
  बहुत लाभदायक 
  है। अभी तो हमने 
  इन भारी परमाणुओं 
  का तोड़ना ही 
  सीखा है, किंतु 
  जब हम हलके हाइड्रोजन 
  के परमाणुओं 
  को मिलाकर 
  हीलियम परमाणु 
  बनाने की क्रिया 
  को नियंत्रित 
  करना सीख लेंगे 
  तब समुद्रों की 
  विशाल जलराशि 
  से भी परमाण्वीय 
  ऊर्जा प्राप्त हो 
  सकेगी और ईधंन 
  की कमी का डर 
  बिलकुल ही न 
  रहेगा।</font></p>
<p><font    size="4"><b  >परमाणु 
  की रचना - </b> परमाण्वीय 
  ऊर्जा इतनी अधिक 
  क्यों होती है, 
  इसे समझने के 
  लिये परमाणु 
  की संरचना का 
  ज्ञान अवश्यक है (देखें 
  परमाणु)। परमाणु 
  का केंद्रीय भाग 
  नाभिक कहलाता 
  है। इस अत्यंत छोटे, 
  धन विद्युत् से आविष्ट, 
  नाभिक का व्यास 
  परमाणु से प्राय: 
  एक लाख गुना छोटा 
  (१०-</font> <font    size="4"><sup  >१३</sup> सेंमी.) 
  होता है: किंतु 
  परमाणु का समस्त 
  भार इसी नाभिक 
  में होता है। नाभिक 
  दो प्रकार की 
  कणिकाओं से बना 
  होता है, जिन्हें 
  प्रोटॉन तथा 
  न्यूट्रॉन कहते 
  हैं। दोनों के 
  भार लगभग हाइड्रोजन 
  परमाणु के भार 
  के बराबर होते 
  हैं। प्रोटॉन 
  धन विद्युत् से आविष्ट 
  होता है, किंतु 
  न्यूट्रॉन अनाविष्ट 
  होता है। परमाणु 
  के रासायनिक 
  गुण नाभिकीय 
  प्रोटॉनों की 
  संख्या पर अवलंबित 
  होते हैं और 
  परमाणु भार 
  प्रोटॉनों और 
  न्यूट्रॉनों की 
  संख्या पर अवलंबित 
  होते है और 
  परमाणु भार 
  प्रोटॉनों और 
  न्यूट्रॉनों की 
  संमिलित संख्या 
  के बराबर होता 
  है। नाभिक में 
  इन कणिकाओं 
  का पारस्परिक 
  बंधन इतना प्रबल 
  होता है कि साधारण 
  तापीय अथवा वैद्युत् 
  बल से नाभिक 
  टूट नहीं सकता। 
  इसी कारण परमाणु 
  अखडं समझा जाता 
  था।</font></p>
<p><font    size="4">इस नाभिक 
  के चारों ओर 
  कुछ थोड़े से, अत्यंत 
  हलके ऋणाविष्ट 
  इलेक्ट्रॉन चक्कर 
  लगाते रहते 
  हैं। वैद्युत् आकर्षण 
  ही इन्हें नाभिक 
  से, बाँध रखता 
  है। किंतु यह बंधन 
  कमजोर होता 
  है। रासायनिक 
  क्रिया में केवल 
  इन्हीं इलेक्ट्रॉनों 
  में थोड़ा हेर 
  फेर होता है। 
  अत: अधिक ऊर्जा की 
  उत्पत्ति नहीं होती।</font></p>
</font> 
<p><font    size="4"><b  >समस्थानिक 
  </b>(<font padma_font_family_property="Times New Roman, Times, serif" face="Times New Roman, Times, serif">Isotope</font>) - जिन 
  परमाणुओं के 
  रासायनिक गुणों 
  में तो अंतर नहीं 
  होता, किंतु भार 
  विभिन्न होते 
  हैं, वे एक ही तत्व 
  के समस्थानिक 
  कहलाते हैं; यथा 
  यूरेनियम के 
  कई समस्थानिक 
  होते हैं, जिनके 
  परमाणुभार 
  २३३ से २३९ तक विभिन्न 
  मानों के होते 
  हैं। इन्हें यू (छ) २३३, यू 
  (छ) २३५, यू (छ) २३८ आदि संकेतों 
  से व्यक्त करते हैं। 
  इन सबके नाभिकों 
  में प्रोटॉनों 
  की संख्या तो 
  बराबर (९२) होती 
  है, किंतु न्यूट्रॉनों 
  की संख्या १४७ तक 
  हो सकती है। 
  इसी तरह हाइड्रोजन 
  के तीन समस्थानिक 
  होते हैं; साधारण 
  हाइड्रोजन हा 
  (क्त) १, भारी हाइड्रोजन 
  या ड्यूटरान (ड्यूट 
  २) और ट्राइटॉन 
  (ट्राइ ३)।</font></p>
<p> <font    size="4"><b  >विखंडन 
  </b>(<font padma_font_family_property="Times New Roman, Times, serif" face="Times New Roman, Times, serif">Fission</font>) - यूरेनियम, 
  थोरियम आदि 
  भारी परमाणुओं 
  के नाभिकों में 
  प्रोटॉनों की 
  संख्या अधिक होने 
  के कारण वे अस्थायी 
  हाते हैं। वे स्वत: 
  ही टूटते रहते 
  हैं। इस घटना का 
  नाम रेडियोऐक्टिवता 
  (<font padma_font_family_property="Times New Roman, Times, serif" face="Times New Roman, Times, serif">radioactivity</font>) है (देखें 
  रेडियोऐक्टिवता), 
  किंतु इससे लाभदायक 
  ऊर्जा नहीं प्राप्त 
  हो सकती। कभी 
  कभी नाभि के 
  दो लगभग बराबर 
  टुकड़े भी हो जाते 
  हैं। इसे विखंडन 
  कहते हैं।</font></p>
<p> <font    size="4">कृत्रिम 
  रीति से विखंडन 
  करने के लिये 
  नाभिक पर ऐल्फा 
  कण या प्रोटॉन 
  जैसे क्षिप्रगामी 
  लघु कणों की 
  चोट लगाई जाती 
  है और इनका 
  वेग अधिक बढ़ाने 
  के लिए अनेक यंत्र 
  भी बना लिए गए हैं। 
  किंतु सबसे अधिक 
  सफलता मिली 
  है न्यूट्रॉनों 
  की चोट से, विशेषकर 
  जब उनका वेग कम 
  हो। अनाविष्ट होने 
  के कारण इन्हें 
  नाभिक का धन 
  आवेश प्रतिकिर्षित 
  नहीं करता और 
  ये बिना बाधा 
  के नाभिक में 
  प्रवेश कर जाते 
  हैं और उसे विक्षुब्ध 
  कर देते हैं। कभी 
  कभी तो इससे 
  नाभिक रेडियोऐक्टिव 
  हो जाता है और 
  ऐल्फा या बीटा 
  कण मात्र उत्सर्जित 
  करता है। यथा 
  यू (छ) २३५ के विखंडन 
  से बेरियम और 
  क्रिप्टॉन के, अथवा 
  स्ट्रौशियम और 
  ज़ीनान के, नाभिक 
  बन जाते हैं।</font></p>
<font size="2"> 
<p><font    size="4">यूरेनियम 
  २३५उ</font> <font    size="4">बेरियम 
  १३७अ</font> <font    size="4">क्रिप्टॉन 
  ८३</font></p>
<p><font    size="4">अथवा 
  यूरेनियम २३५उ</font> 
  <font    size="4">स्ट्रौशियम 
  ८८अ जीनान १३१</font></p>
<p><font    size="4">साथ 
  ही एक, दो या तीन 
  न्यूट्रॉन भी 
  तीव्र वेग से उत्सर्जित 
  होते हैं (देखें 
  चित्र १), किंतु यू 
  २३८ का विखंडन नहीं 
  होता। वह एक नयूट्रान 
  को अवशोषित 
  करके पहले यू 
  २३९ बन जात है और 
  तब प्लूटोनिय 
  प्लू २३९ के रूप में तत्वांतरित 
  हो जाता है। 
  प्लू २३९ का विखंडन 
  हो सकता है।</font></p>
</font> 
<p> <font  size="4"><b  >संलयन 
  </b></font><font padma_font_family_property="serif" size="4">(Fusion)</font><font    size="4"> 
  - विखंडन के अतिरिक्त 
  परमाण्वीक ऊर्जा 
  प्राप्त करने का 
  एक और भी उपाय 
  है। इसमें हलके 
  नाभिकों के संमेलन 
  या संलयन से 
  एक भारी नाभिक 
  बनता है, यथा 
  हाइड्रोजन के 
  समस्थानिकों 
  के संलयन से 
  हीलियम नाभिक 
  बन जाता है :</font></p>
<font size="2"> 
<p><font    size="4">ड्यूटेरियम 
  <font padma_font_family_property="Times New Roman, Times, serif" face="Times New Roman, Times, serif">2+</font> ड्यूटेरियम 
  २उ</font> <font    size="4">ही३अ न</font></p>
<p><font    size="4">ट्राइटियम 
  ३अ ड्यूटेरियम २उ</font> 
  <font    size="4">ही४अ न</font></p>
</font>
<p><font    size="4">इस क्रिया 
  के लिये लाखों 
  डिगरी ऊँचे ताप 
  की आवश्यकता होती 
  है। इसी से ऐसे 
  संलयन को ताप-नाभिकीय 
  <font padma_font_family_property="Times New Roman, Times, serif" face="Times New Roman, Times, serif">(thermo-nuclear)</font> प्रतिक्रिया 
  कहते हैं। इससे 
  भी प्रचुर मात्रा 
  में ऊर्जा उत्पन्न हो 
  सकती है; किंतु 
  कठिनाई है उच्च 
  ताप प्राप्त करने 
  की। यह संभवत: 
  यूरेनियम के 
  विखंडन से प्राप्त 
  किया जाता है। 
  अनुमान है कि 
  सूर्य की ऊर्जा 
  ऐसी ही क्रिया 
  स उत्पन्न होती है।</font></p>
<font size="2"> 
<p><font    size="4">परमाणवीय 
  ऊर्जा का उद्गम 
  -</font> <font    size="4">सन् १९०५ 
  में आइन्स्टाइन ने 
  अपने आपेक्षिता 
  सिद्धांत से (देखें 
  आपेक्षितावाद) 
  यह प्रमाणित किया 
  था कि ऊर्जा भी 
  द्रव्य का ही रूपांतर 
  है। वह कोई भिन्न 
  वस्तु नहीं है। उन्होंने 
  इस रूपांतर का 
  सूत्र, ऊर्जाउ द्रव्यमानव् 
  (प्रकाश का वेग)<sup  >२</sup>, 
  बताया था (प्रकाश 
  का वेगउ ३व् १०<sup  >१०</sup> सेंटीमीटर 
  प्रति सेकंड)। इसके 
  अनुसार यदि एक 
  ग्राम द्रव्य को विलुप्त 
  कर दिया जाय 
  तो ९व् १०<sup  >२०</sup> अर्ग ऊर्जा 
  प्राप्त हो जायगी। 
  यह ऊर्जा इतनी 
  अधिक होगी कि 
  इससे १० लाख अश्वशक्ति 
  के इंजन ३३ घंटे 
  तक चल सकेंगे। 
  केवल २० ग्राम द्रव्य 
  प्रतिदिन विलुप्त 
  होने से अमरीका 
  के समस्त कारखाने 
  चलाए जा सकते 
  हैं।</font></p>
<p><font    size="4">यूरेनियम 
  २४५ के विखंडन से 
  प्राप्त वेरिय १३७ 
  ओर क्रिस्टॉन 
  ८३ का संमिलित 
  भार केवल २२० है। 
  इसमें दो, तीन 
  उत्सर्जित न्यूट्रॉनों 
  का भार जोड़ देने 
  पर भी प्राय: १२-१३ मात्रक 
  भार के द्रव्य का 
  विलोप हो जाता 
  है। यही विलुप्त 
  द्रव्य ऊर्जा के रूप 
  में प्रकट होता 
  है। हाइड्रोजन 
  के समंजन में 
  भी द्रव्य विलुप्त 
  होता है।</font></p>
</font> 
<p><font    size="4">शृंखलित 
  क्रिया <font padma_font_family_property="Times New Roman, Times, serif" face="Times New Roman, Times, serif">(Chain Reaction) 
  -</font> एक नाभिक के 
  विखंडन से तो 
  बहुत ही थोड़ी 
  ऊर्जा प्राप्त होती 
  है। करोड़ों अरबों 
  नाभिकां के विखंडन 
  से ही लाभदाकय 
  ऊर्जा मिल सकती 
  है। अत: यह आवश्यक 
  है कि विखंडन 
  की क्रिया इस प्रकार 
  हो कि एक बार 
  आरंभ हो जाने 
  पर वह शृंखलित 
  रूप से चलती ही 
  रहे। दिए का जलना 
  ऐसी ही शृंखलित 
  क्रिया है। प्रारंभ 
  में तो दियासलाई 
  से बत्ती के तेल 
  को इतना गरम 
  करना पड़ता है 
  कि वह जलने लगे। 
  फिर तो इस जलने 
  की गरमी से ही 
  अधिकाधिक तेल 
  जलने लगता है। 
  इस प्रकार एक नाभिक 
  के विखंडन से 
  जो न्यूट्रॉन 
  प्राप्त होते हैं, 
  यदि वे ही अन्य नाभिकों 
  का विखंडन कर 
  सकें तो क्रिया 
  शृंखलित हो 
  जायगी और विखंडित 
  नाभिकों की 
  संख्या बहुत बढ़ 
  जायगी। चित्र २. में 
  इस क्रिया का सरलतम 
  रूप दिखाया गया 
  है। प्रथम नाभिक 
  तो स्वत: ही विखंडित 
  होता है। उसमें 
  से निकले दो 
  न्यूट्रॉन दो 
  अन्य नाभिकों की 
  विखंडित करते 
  हैं और अब चार 
  विखंडक न्यूट्रॉन 
  प्राप्त हो जाते 
  हैं। इसी प्रकार 
  उत्तरोत्तर विखंडित 
  नाभिकों की 
  संख्या बढ़ती जाती 
  है।</font></p>
<font size="2"> 
<p><font    size="4">इस शृंखलित 
  क्रिया के लिये 
  निम्नलिखित बातें 
  आवश्यक हैं :</font></p>
</font> 
<ol>
  <font size="2"> 
  </font><p><font size="2"> 
  </font> 
  </p><li><font    size="4">यूरेनियम 
    पिंड शुद्ध यू२३५ का 
    होना चाहिए। 
    प्राकृतिक यूरेनियम 
    में केवल ०.७ प्रतिशत 
    यू२३५ होता है। 
    शेष ९९.३ऽ अविखंडनीय 
    यू२३८ होता है। 
    अत: अनेक न्यूट्रॉन 
    यूरेनियम के 
    परमाणुओं से 
    टकराकर व्यर्थ 
    हो जाते हैं। 
    शुद्ध यू२३५ को पृथक् 
    करना कठिन काम 
    है, किंतु इसके 
    बिना काम भी 
    नहीं चल सकता। 
    कम से कम यूरेनियम 
    पिंड में यू२३५ का 
    अनुपात तो बढ़ाना 
    ही चाहिए। ऐसे 
    यूरेनियम को 
    समृद्ध </font><font padma_font_family_property="serif" size="4">(enriched) </font><font    size="4">यूरेनियम 
    कहते हैं।</font></li>
  <font size="2">
  </font><p></p>
<font size="2">  <font  size="4">
  </font></font><p><font size="2"><font  size="4"> 
  </font> </font> 
  </p><li><font    size="4">यूरेनियम 
    पिंड इतना छोटा 
    न हो कि अनेक 
    न्यूट्रॉन बिना 
    विखंडन के ही 
    बाहर निकल 
    जाएँ। पिंड के जिस 
    न्यूनतम भार 
    में शृंखलित 
    क्रिया हो सकती 
    है उसे क्रांतिक 
    द्रव्यमान (</font><font padma_font_family_property="serif" size="4">Critical 
    Mass)</font><font    size="4"> कहते 
    हैं। इसका मान 
    यूरेनियम की 
    समृद्धि पर, पिंड 
    की आकृति पर 
    तथा उसमें अन्य पदार्थो 
    की उपस्थिति पर 
    निर्भर होता 
    है। शुद्ध यू२३५ का 
    क्रांतिक द्रव्यमान 
    ११-१२ किलोग्राम के 
    लगभग है।</font></li>
  <font size="2"><font size="2"> 
  <p></p>
  </font></font>
</ol>
<p><font    size="4">परमाणु 
  बम </font><font padma_font_family_property="serif" size="4">(Atomic Bomb)</font><font    size="4"> 
  - यू२३५ के क्रांतिक 
  द्रव्य मान वाले 
  न पिंड में शृंखलित 
  क्रिया अनियमित 
  होती है और 
  इतने वेग से प्रगति 
  करती है कि क्षणमात्र 
  में पिंड के सब नाभिकों 
  का विस्फोट हो 
  जाता है। यही 
  परमाणु बम है। 
  ऐसे बम की परीक्षा 
  सबसे पहले १६ जुलाई, 
  १९४५, को मेक्सिको 
  में हुई थी और 
  युद्ध में अमरीका 
  ने पहला बम जापान 
  के हिरोशिमा 
  नगर पर ६ अगस्त, 
  १९४५, को तथा दूसरा 
  नागासाकी पर 
  तीन दिन बाद 
  गिराया था। इस 
  विस्फोट में ५ करोड़ 
  टी.एन.टी. से भी 
  अधिक भयंकर शक्ति 
  थी और एक ही 
  बम से प्राय: ६०,००० व्यक्ति 
  मर गए थे और 
  प्राय: पूरा नगर 
  ध्वस्त हो गया था। 
  इस बम बनाने के 
  अनुसंधान कार्य 
  में अमरीका के 
  लगभग २०० करोड़ 
  डॉलर खर्च हुए 
  थे।</font></p>
<font size="2"><font size="2"> 
<p><font    size="4"><b  >परमाणु 
  भट्ठी अथवा रिऐक्टर</b> 
  - उपर्युक्त अनियंत्रित 
  विस्फोट की ऊर्जा 
  कल कारखाने 
  चलाने के लिये 
  उपयुक्त नहीं है। 
  परमाण्वीय ऊर्जा 
  को नियंत्रित 
  मात्रा में उत्पन्न करने 
  के लिये जो कई 
  प्रकार की भट्ठियाँ 
  बनाई गई हैं 
  उन्हें रिऐक्टर कहते 
  हैं।</font></p>
<font size="2"> 
<p><font    size="4">भट्ठी 
  के मुख्य अवयव ये 
  हैं :</font></p>
</font> </font></font>
<p><font  size="2"><b><font   size="4">(क) ईधंन</font></b> 
  </font><font padma_font_family_property="serif" size="4">(Fuel)</font><font    size="4"> - 
  शुद्ध यू२३५ या समृद्ध 
  प्राकृतिक यूरेनियम 
  की कई पतली 
  छड़। इनकी संख्या 
  घटा-बढ़ाकर 
  इच्छानुसार मात्रा 
  में ऊर्जा उत्पन्न की 
  जा सकती है।</font></p>
<font size="2"><font size="2"> 
<p> <font    size="4"><b  >(ख) मंदक 
  पदार्थ</b> (<font padma_font_family_property="Times New Roman, Times, serif" face="Times New Roman, Times, serif">Moderator</font>) 
  - ये ऐसे पदार्थ 
  होते हैं जो 
  न्यूट्रॉनों का 
  अवशोषण तो 
  नहीं करते, किंतु 
  इनके परमाणुओं 
  से टकराने पर 
  न्यूट्रॉनों का 
  वेग घटकर विखंडन 
  के लिये उपयुक्त 
  हो जाता है। 
  ग्रैफ़ाइट, पानी 
  या भारी जल 
  ऐसे ही पदार्थ 
  हैं। यूरेनियम 
  की छड़ों के चारों 
  ओर ये ही भरे 
  रहते हैं।</font></p>
<p> <font    size="4"><b  >(ग) नियंत्रक 
  छड़ें </b><font padma_font_family_property="Times New Roman, Times, serif" face="Times New Roman, Times, serif">(Control Rods</font>) 
  - ये कैडमियम 
  या बोरन मिले 
  हुए इस्पात की छड़ 
  होती हैं। ये अवशोषण 
  के द्वारा न्यूट्रॉनों 
  की संख्या घटा 
  देती है। इनकी 
  संख्या को घटा 
  बढ़ाकर ऊर्जा 
  की मात्रा का नियंत्रण 
  किया जाता है।</font></p>
<p> <font    size="4"><b  >(घ) शीतक</b> 
  (<font padma_font_family_property="Times New Roman, Times, serif" face="Times New Roman, Times, serif">Coolant</font>) - जल 
  या अन्य कोई पदार्थ 
  भट्ठी में प्रवाहित 
  होता रहता 
  है, जिससे भट्टी 
  का ताप बहुत 
  बढ़ न जाय।</font></p>
</font></font>
<p> <font  size="2"><b><font   size="4">(ङ) परिरक्षक 
  </font></b><font   size="4">(</font></font><font padma_font_family_property="serif" size="4">Shield)</font><font    size="4"> 
  - विखंडन के कारण 
  जो रेडियो 
  ऐक्टिव विकिरण 
  भट्ठी में से निकलता 
  है, उससे कर्मचारियों 
  की तथा वातावरण 
  की रक्षा करने 
  के लिये भट्ठी 
  को बहुत मोटी 
  सीमेंट कंक्रीट 
  की दीवारों 
  से घेर दिया 
  जाता है।</font></p>
<font size="2"><font size="2"> 
<p><font    size="4">बंबई में 
  ऐसी ही एक छोटी 
  सी भट्ठी लगाई 
  गई है। इसमें ५०ऽ 
  समृद्ध यूरेनियम 
  का उपयोग होता 
  है, मंदक, शीतक 
  और परिरक्षक 
  का काम जल से 
  लिया जाता है। 
  वास्तव में यूरेनियम 
  की छड़ें और नियंत्रक 
  छड़ें जल के कुंड 
  में ही डूबी रहती 
  हैं। इस कारण इसे 
  संतरण कुंड भट्ठी 
  <font padma_font_family_property="Times New Roman, Times, serif" face="Times New Roman, Times, serif">(Swimming Pool Reactor)</font> कहते 
  हैं। इसका उद्देश्य 
  अनुसंधान कार्य 
  है, ऊर्जा की प्राप्ति 
  नहीं। मुख्य काम 
  है विभिन्न तत्वों 
  के रेडियों ऐक्टिव 
  समस्थानिकों 
  की प्राप्ति। न्यूट्रॉनों 
  की बौछार से 
  इनकी सृष्टि होती 
  है।</font></p>
<font size="2"> 
<p><font    size="4">जब उद्देश्य 
  ऊर्जाप्राप्ति होती 
  है तो चित्र ३. के 
  समान व्यवस्था की 
  जाती है। क. परमाणु 
  भट्ठी है। ख. एक 
  नली है, जिसमें 
  द्रव सोडियम प्रवाहित 
  होता है। यह 
  न्यूट्रॉनों का 
  अवशोषण नहीं 
  करता, किंतु भट्ठी 
  की ऊष्मा को बायलर 
  ग के जल में पहुँचा 
  देता है। इससे 
  भाप बनकर नली 
  ध के द्वारा टरबाइन 
  ट में पहुँच जाती 
  है। इंग्लैंड, अमरीका 
  और रूस में इस 
  प्रकार के कारखाने 
  बन गए है जिनसे 
  सहस्त्रों यूनिट 
  बिजली उत्पन्न की 
  जाती है। जहाजों 
  में भी ऐसी भट्ठियाँ 
  लगाई गई हैं। 
  भार में भी शीघ्र 
  ही ऐसा कारखाना 
  बननेवाला है।</font></p>
<p><font    size="4">इतिहास 
  -</font> </p>
<p><font    size="4">सन् १८९५, रेडियोऐक्टिवता 
  का आविष्कार (बेकरेल 
  -</font> <font    size="4">फ्रांस);</font></p>
<p><font    size="4">सन् १९०५, जर्मनी 
  में आइन्स्टाइन का 
  सूत्र :</font></p>
<p><font    size="4">ऊर्जाउ 
  द्रव्यमानव् (प्रकाशवेग);<sup  >२</sup></font></p>
<p><font    size="4">सन् १९११, परमाणु 
  के नाभिक का 
  आविष्कार (रदरफर्ड 
  -</font> <font    size="4">इंग्लैंड);</font></p>
<p><font    size="4">सन् १९३२, न्यूट्रॉन 
  का आविष्कार (चैडविक 
  -</font> <font    size="4">इंग्लैंड);</font></p>
<p><font    size="4">सन् १९३९, यू२३५ 
  का विखंडन (हान 
  और स्ट्रॉसमान 
  - जर्मनी);</font></p>
<p><font    size="4">सन् १९४२, शृंखलित 
  क्रिया तथा प्रथम 
  रिऐक्टर (इटलीनिवासी 
  फर्मी - अमरीका);</font></p>
<p><font    size="4"><b  >सं.ग्रं.- 
  </b>हेनरी सिरेट 
  : इंट्रोडक्शन टु 
  ऐटोमिक फ़िजिक्स 
  (१९३९); टर्नर : न्यूक्लियर 
  फ़िशन (रिव्यू ऑव 
  मॉडर्न फ़िजिक्स, 
  १९४०); पॉलर्ड और 
  डेविडसन : ऐप्लायड 
  न्यूक्लियर फ़िज़िक्स, 
  १९४२; एच.डी. स्मिथ : ऐटोमिक 
  एनर्जी इन दि कॉस्मिक 
  एरा (१९४५); स्लेटर : मॉडर्न 
  फ़िज़िक्स; शरवुड 
  तथा पावर फार 
  टुडे ऐंड टुमॉरो।</font></p>
</font> <font    size="4">(निहालकरण 
सेठी) </font></font></font> 
</body></html>