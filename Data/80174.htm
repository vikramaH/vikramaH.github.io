<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body class="Normal" bgcolor="#ffffff" lang="EN-US">
<p  ><b><span   style="font-size: 16pt;">फ्रांसिस ज़ेवियर</span></b> का जन्म 
  ७ अप्रैल, १५०६ ई. को स्पेन में हुआ था। पुर्तगाल के राजा जॉन 
  तृतीय तथा पोप की सहायता से वे जेसुइट मिशनरी बनाकर 
  ७ अप्रैल, १५४१ ई को भारत भेजे गए और ६ मार्च, १५४२ ई. को 
  गोवा पहुँचे जो पुर्तगाल के राजा के अधिकार में था।</p>
<p style="text-align: left;"   class="MsoBodyTextIndent2">गोवा में मिशनरी कार्य करने के बाद वे 
  मद्रास तथा त्रावणकोर गए। यहाँ मिशनरी कार्य करने के उपरांत 
  वे १५४५ ई. में मलाया प्रायद्वीप में ईसाई धर्म का प्रचार 
  करने के लिए रवना हो गए। उन्होंने तीन वर्ष तक मिशनरी कार्य 
  किया।</p>
<p style="text-align: left;"   class="MsoBodyTextIndent2">मलाया प्रायद्वीप में एक जापानी युवक से 
  जिसका नाम हंजीरो था, उनकी मुलाकात हुई। सेंट जेवियर 
  के उपदेश से यह युवक प्रभावित हुआ। १५४९ ई. में सेंट ज़ेवियर 
  इस युवक के साथ पहुँचे। जापानी भाषा न जानते हुए भी उन्होंने 
  हंजीरों की सहायता से ढाई वर्ष तक प्रचार किया और बहुतों 
  की खिष्टीय धर्म का अनुयायी बनाया।</p>
<p style="text-align: left;"   class="MsoBodyTextIndent2">जापान से वे १५५२ ई. में गोवा लौटे और 
  कुछ समय के उपरांत चीन पहुँचे। वहाँ दक्षिणी पूर्वी भाग के 
  एक द्वीप में जो मकाओ के समीप है बुखार के कारण उनकी मृत्यु 
  हो गई।</p>
<p style="text-align: left;"   class="MsoBodyTextIndent2">मिशनरी समाज उनको काफी महत्व का स्थान 
  देता और उन्हें आदर तथा संमान का पात्र समझता, है क्योंकि वे 
  भक्तिभावपूर्ण और धार्मिक प्रवृत्ति के मनुष्य थे। वे सच्चे मिशनरी 
  थे।</p>
<p style="text-align: left;"   class="MsoBodyTextIndent2">संत
 जेवियर ने केवल दस वर्ष के अल्प मिशनरी 
  समय में ५२ भिन्न भिन्न राज्यों में यीशु मसीह का प्रचार किया। 
  कहा जाता है, उन्होंने नौ हजार मील के क्षेत्र में घूम घूमकर 
  प्रचार किया और लाखों लोगों को यीशु मसीह का शिष्य 
बनाया।  
 
  (मिल्टन चरण)</p>
</body></html>