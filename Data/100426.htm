<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">लेनपूल, स्टेनली एडवर्ड</span></b><b style=""><span style="font-size: 14pt; font-family: DV-TTSurekhEN;"> </span></b><span   style="font-size: 14pt; font-family: DV-TTSurekhEN;">(१८५४-१९३१) पुरातत्ववेत्ता 
    तथा इतिहासकार। लंदन में १८ दिसंबर, १८५४ को जन्म हुआ 
    एडवर्ड स्टेनली लेनपूल अरबी के विद्वान् थे। बाल्यकाल में ही 
    पिता और माता दोनों का निधन हो गया था। प्राच्य विद्या में 
    प्रारंभ से ही रुचि थी। शिक्षा कौर्पास क्रिस्टी कॉलेज, ऑक्सफोर्ड 
    और डबलिन विश्वविद्यालय में हुई। ब्रिटिश म्यूज़ियम के मुद्रा 
    विभाग में प्रथम नियुक्ति (१८७४-९२) हुई। ''कैटेलोग 
    ऑव द ओरिएंटल ऐंड इंडियन कॉमन्स इन दी ब्रिटिश म्यूजियम'' 
    का प्रकाशन १४ खंडों में किया।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">पुरातत्व 
    कार्य के संबंध में वह मिस्र (१८८३) और रूस (१८८६) गया। मिस्री 
    सरकार के नियोजन में पुरातत्वन्वेषण का कार्य १८९७ में संपन्न 
    किया। वहाँ से इंगलैंड लौटने पर वह डबलिन विश्विद्यालय 
    में अरबी का प्रधानाचार्य नियुक्त हुआ, और १९०४ तक उस पद पर 
    आसीन रहा। अवकाश ग्रहण करने के बाद वह लंदन में रहने 
    लगा। वहाँ २९ दिसंबर १९३१ को उसका निधन हो गया।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">लेनपूल 
    के भारत संबंधी प्रकाशनों में निम्नलिखित उल्लेखनीय हैं </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> मेडीवल इंडिया 
    (१९०२, ९वाँ संस्करण, १९१५; हिंदी रूपांतर, मध्य कालीन भारत, 
    एस. चांद एंड कं.); एसेज़ इन ओरिएंटल न्यूमिस्मेटिक्स (३ भाग); 
    मेडीबल इंडिया फ्रोम कनटेंपररी सोर्सेज (१९१६); ए शार्ट हिस्टरी 
    ऑव इंडिया इन दी मिडिल एजेज़ (१९१७); औरंगजेव (१८९२); 
    बाबर (१८९९); तथा हिस्टरी ऑव द मुग़्ला एंपरर्स ऑव हिंदुस्तान 
    (१८९२)।<span   style="">   </span>(सतीशचंद्र)</span></p>
</div>
</body></html>