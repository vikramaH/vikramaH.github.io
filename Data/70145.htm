<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="5"><b  >पाइन, रॉबर्ट एज </b></font><font    size="4">(१७३०-१७८८)
 अंग्रेजी चित्रकार। जॉन पाइन का पुत्र। प्रारंभिक शिक्षा दीक्षा पिता के 
तत्वावधान में हुई। पोट्रेंट पेंटर के रूप में, विशेषकर समसामयिक 
नाट्यकारों के छविचि	त्र आँकने में, उसने सिद्धहस्तता प्राप्त की। डेविड 
गैरिक की हूबहू अनुकृति से, जो उन्हीं दिनों की उसकी उत्कृष्ट कलाकृति है, 
उसे बड़ी ख्याति मिली। उस समय उसने अनेक सुप्रसिद्ध समकालीन राजनीतिज्ञों 
यथा फ्रांसिस हॉपकिंस, जाजे वाशिंगटन, रॉबर्ट मौरिस, बेंजामिन फ्रैंकलिन और
 जॉन जे आदि के व्यक्तिचित्र खींचे। १७६० में लंदन की आर्ट्स सोसाइटी 
द्वारा आयोजित कलाप्रदर्शनी के अवसर पर उसे 'कैले के समर्पण' (</font><font padma_font_family_property="Times New Roman, Times, serif" face="Times New Roman, Times, serif" size="4">The Surrender of Calais</font><font    size="4">) नामक ऐतिहासिक चित्र पर प्रथम पुरस्कार मिला। तीन वर्ष बाद उसे पुन: एक दूसरे चित्र पर प्रथम पुरस्कार दिया गया।</font></p>
<font size="2"> 
<p><font  size="4"><font    size="4">शेक्सपियर 
  के नाटकों के 
  प्रसंग, चरित्रचित्रण 
  और दृश्यांकनों 
  को उसने बड़ी सफलता 
  से आँका और 
  बाद में अपने ऐसे 
  चित्रों की लंदन 
  और फिलेडेल्फिया 
  में प्रदर्शनी भी 
  की। अमरीकी राज्यक्रांति 
  के नेताओं, ऐतिहासिक 
  प्रसंगों और 
  महत्वपूर्ण घटनाओं 
  को चित्रित करने 
  की उसकी बड़ी इच्छा 
  थी और अपने बहुत 
  से जीवनस्वप्नों 
  को उसने साकार 
  भी किया, पर 
  बोस्टन के कोलंबिया 
  म्यूज़ियम में उसके 
  ऐसे अनेक चित्र जलकर 
  भस्म हो गए।(शचीरानी 
  गुर्टू)</font></font></p>
</font>
</body></html>