<html><head>

<meta http-equiv="Content-Type" content="text/html; charset=utf-8">
<link rel="Edit-Time-Data" href="http://www.cdacnoida.in/vishwa/vishwa/files/120394_files/editdata.mso">
<link rel="OLE-Object-Data" href="http://www.cdacnoida.in/vishwa/vishwa/files/120394_files/oledata.mso">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p   class="MsoBodyTextIndent"><b style=""><span   style="font-size: 16pt;">हरिण</span></b> (<span padma_font_family_property="Courier" style="font-family: Courier;">Antelope</span>) 
    विशाल अंगूलेटा वर्ग (<span padma_font_family_property="Courier" style="font-family: Courier;">order ungulata</span>) 
    के अंतर्गत गो कुल फैमिली बोवाइडी (<span padma_font_family_property="Courier" style="font-family: Courier;">Family Bovidae</span>) के खुरवाले जीव 
    हैं जो अफ्रीका, भारत तथा साइबेरिया के जंगलों के निवासी 
    हैं।</p>
  <p   class="MsoBodyTextIndent">ये बारह उपकुलों में विभक्त हैं जिनमें निम्नलिखित 
    प्रसिद्ध हरिण आते हैं।</p>
  <p   class="MsoBodyTextIndent"><b   style="">पहले उपकुल</b> <span style="font-family: Symbol;"><span padma_font_family_property="Symbol" style="">-</span></span> ट्रागेलाफिनि 
    (<span padma_font_family_property="Courier" style="font-family: Courier;">Tragelaphine</span>) में बड़े और 
    मझोले सभी तरह के हरिण सम्मिलित हैं। ये अफ्रीका और भारत 
    के निवासी हैं जिनकी सींगें घुमावदार होती हैं। इनमें इंलैड 
    (<span padma_font_family_property="Courier" style="font-family: Courier;">Eland Taurotragus oryx</span>) ६ फुट 
    ऊँचा, चटक बादामी रंग का हरिण है जो अफ्रीका का निवासी 
    है।</p>
  <p   class="MsoBodyTextIndent">बाँगो (<span padma_font_family_property="Courier" style="font-family: Courier;">Bongo 
    T. Eurycerus</span>) को इलैंड का निकट संबंधी कहना अनुचित 
    न होगा। यह भी अफ्रीका का हरिण है जिसकी ऊँचाई ५ फुट 
    तक पहुँच जाती है। इसके शरीर का रंग कत्थई होता है, 
    जिसपर १०<span style="font-family: Symbol;"><span padma_font_family_property="Symbol" style="">-</span></span>१२ सफेद 
    धारियाँ पड़ी रहती हैं। नर मादा दोनों की सीगें घुमावदार 
    होती हैं।</p>
  <p   class="MsoBodyTextIndent">कुडू (<span padma_font_family_property="Courier" style="font-family: Courier;">Koodo, 
    Strepsiceros Strepsiceros</span>) सिलेटी भूरे, बड़े कद का हरिण 
    है जिसकी ऊँचाई ५ फुट तक पहुँची जाती है, केवल नर 
    के मार्थ पर चक्करदार लंबी सींगें रहती हैं।</p>
  <p   class="MsoBodyTextIndent">बुश बक (<span padma_font_family_property="Courier" style="font-family: Courier;">Bush 
    Buck, Tragelaphus Buxtoni</span>) यह भी दक्षिण अफ्रीका का ४ फुट ऊँचा 
    भूरे रंग का हरिण है जिसकी सींगें घुमावदार रहती हैं।</p>
  <p   class="MsoBodyTextIndent">न्याला (<span padma_font_family_property="Courier" style="font-family: Courier;">Nyala, 
    Tragelaphus angasi</span>) भी अफ्रीका का हरिण है जिसका नर सिलेटी 
    भूरा और मादा चटक लाल रंग की होती है।</p>
  <p   class="MsoBodyTextIndent"> यह ३<sub> <img src="120394_files/image002.gif" v:shapes="_x0000_i1025" height="39" width="12"> </sub> फुट ऊँचा 
    और घुमावदार सींगोंवाला जानवर है।</p>
  <p class="MsoBodyTextIndent" style="text-align: center;" align="center"><b   style="">विभिन्न प्रकार के हिरण</b></p>
  <p   class="MsoBodyTextIndent">मार्श बक (<span padma_font_family_property="Courier" style="font-family: Courier;">Marsh 
    Buck, Limnotragus spekii</span>) भी ४ फुट ऊँचा मध्य अफ्रीका निवासी 
    हरिण है जो अपना अधिक समय पानी और कीचड़ में बिताता है।</p>
  <p   class="MsoBodyTextIndent">चौसिंघा (<span padma_font_family_property="Courier" style="font-family: Courier;">Four 
    horned Antelope, Tetra cerus guadri cornis</span>) हमारे देश का छोटा 
    हरिण है। जो कद में दो फुट ऊँचा होता है। इसके नर 
    के सिर पर चार छोटी छोटी नोकीली सींगें रहती हैं।</p>
  <p   class="MsoBodyTextIndent">नीलगाय (<span padma_font_family_property="Courier" style="font-family: Courier;">Nilgai, 
    Boselaphus Tragocamelus</span>) भी भारत का निवासी है लेकिन यह 
    ४ फुट ऊँचा और भूरे रंग का होता है। इसके नर पुराने 
    हो जाने पर निलछोंह सिलेटी रंग के हो जाते हैं। नर के 
    माथे पर ८<span style="font-family: Symbol;"><span padma_font_family_property="Symbol" style="">-</span></span>९ इंच 
    के सींग रहते हैं।</p>
  <p   class="MsoBodyTextIndent"><b   style="">दूसरे उपकुल</b> (<span padma_font_family_property="Courier" style="font-family: Courier;">Kobines</span>) <span style="font-family: Symbol;"><span padma_font_family_property="Symbol" style="">-</span></span> में अफ्रीका के बाटर 
    और रीड हरिण (<span padma_font_family_property="Courier" style="font-family: Courier;">Water Buck and 
    Reed Buck</span>) आते हैं। इनकी सींगें जो केवल नरों को होती 
    हैं टेढ़ी और बिना घुमाव के हाती हैं।</p>
  <p   class="MsoBodyTextIndent">वाटर बक (<span padma_font_family_property="Courier" style="font-family: Courier;">Kobus 
    ellipsi prymnus</span>) ४ फुट ऊँचे और गाढ़े भूरे रंग के होते 
    हैं। ये पानी और कीचड़ के निकट रहते हैं।</p>
  <p   class="MsoBodyTextIndent">रीड बक (<span padma_font_family_property="Courier" style="font-family: Courier;">Redunca 
    arundinacea</span>) ये २<sub> <img src="120394_files/image003.gif" v:shapes="_x0000_i1026" height="39" width="12"> </sub> फुट ऊँचे 
    सिलेटी रंग के हरिण हैं जो पहाड़ियों पर पाए जाते हैं।</p>
  <p   class="MsoBodyTextIndent"><b   style="">तीसरे उपकुल</b> (<span padma_font_family_property="Courier" style="font-family: Courier;">Aepycerines</span>) <span style="font-family: Symbol;"><span padma_font_family_property="Symbol" style="">-</span></span> में अफ्रीका के इंपाला 
    (<span padma_font_family_property="Courier" style="font-family: Courier;">Impala</span>) हरिण हैं।</p>
  <p   class="MsoBodyTextIndent">इंपाला (<span padma_font_family_property="Courier" style="font-family: Courier;">Aepyceros 
    melampus</span>) कत्थई रंग के तीन फुट से कुछ ऊँचे हरिण 
    हैं जो झाड़ियों से भरे मैदानों में रहते हैं। नर को लबीं 
    धारीदार सींगें रहती हैं।</p>
  <p   class="MsoBodyTextIndent"><b   style="">चौथे उपकुल</b> (<span padma_font_family_property="Courier" style="font-family: Courier;">Bubalines</span>) <span style="font-family: Symbol;"><span padma_font_family_property="Symbol" style="">-</span></span> में अफ्रीका के हार्ट बीस्ट 
    (<span padma_font_family_property="Courier" style="font-family: Courier;">Hart beest</span>) और वाइल्ड 
    बीस्ट (<span padma_font_family_property="Courier" style="font-family: Courier;">wild beest</span>) नाम के 
    हरिण हैं। जो भारी कद के और खुले मैदानों में रहनेवाले 
    जीव हैं।</p>
  <p   class="MsoBodyTextIndent">वाइल्ड बीस्ट या नू (<span padma_font_family_property="Courier" style="font-family: Courier;">Gnu, 
    Gorgon taurinus</span>) ४<sub> <img src="120394_files/image003.gif" v:shapes="_x0000_i1027" height="39" width="12"> </sub> फुट का हल्के 
    बादामी रंग का हरिण है।</p>
  <p   class="MsoBodyTextIndent"><b   style="">पाँचवें उपकुल</b> (<span padma_font_family_property="Courier" style="font-family: Courier;">Gazellines</span>) <span style="font-family: Symbol;"><span padma_font_family_property="Symbol" style="">-</span></span> में अफ्रीका और भारत 
    के मझोले कद के हरिण हैं, जो खुले हुए मैदानों में रहना 
    अधिक पसंद करते हैं। इनमें चिकारा और मृग प्रसिद्ध हैं।</p>
  <p   class="MsoBodyTextIndent">चिकारा (<span padma_font_family_property="Courier" style="font-family: Courier;">Gazella 
    quanti</span>) पूर्वी अफ्रीका के निवासी हैं जो ३ फुट ऊँचे और 
    घुमावदार सींगों वाले हरिण हैं।</p>
  <p   class="MsoBodyTextIndent">मृग <span style="font-family: Symbol;"><span padma_font_family_property="Symbol" style="">-</span></span> (<span padma_font_family_property="Courier" style="font-family: Courier;">Antilope cerircapra</span>) भारत के २<sub> 
    <img src="120394_files/image003.gif" v:shapes="_x0000_i1028" height="39" width="12"> </sub> फुट ऊँचे 
    भूरे रंग के प्रसिद्ध हरिण हैं जिनके नर पुराने होने पर 
    काले हो जाते हैं <span style="font-family: Symbol;"><span padma_font_family_property="Symbol" style="">-</span></span> सींगें 
    लंबी और घुमावदार होती हैं।</p>
  <p   class="MsoBodyTextIndent"><b   style="">छठे उपकुल</b> <span style="font-family: Symbol;"><span padma_font_family_property="Symbol" style="">-</span></span> (<span padma_font_family_property="Courier" style="font-family: Courier;">Cephalophine</span>) में अफ्रीका के डुइकर (<span padma_font_family_property="Courier" style="font-family: Courier;">Dui Kers</span>) हरिण हैं जो करीब ३० 
    इंच ऊँचे होते हैं जिनकी सीग सीधी और नोकीली होती 
    हैं, जो नर मादा दोनों के रहती हैं।</p>
  <p   class="MsoBodyTextIndent"><b   style="">सातवें उपकुल</b> <span style="font-family: Symbol;"><span padma_font_family_property="Symbol" style="">-</span></span> (<span padma_font_family_property="Courier" style="font-family: Courier;">Neo traqine</span>) में ओरोबी (<span padma_font_family_property="Courier" style="font-family: Courier;">Oribi ourelei</span>) नाम के अफ्रीका निवासी 
    छोटे हरिण हैं जो डेढ़ फुट ऊँचे और हल्के भूरे रंग के 
    होते हैं।</p>
  <p   class="MsoBodyTextIndent"><b   style="">आठवें उपकुल</b> <span style="font-family: Symbol;"><span padma_font_family_property="Symbol" style="">-</span></span> (<span padma_font_family_property="Courier" style="font-family: Courier;">Oreo traqine</span>) में अफ्रीका के क्लिपस्पिंगर 
    (<span padma_font_family_property="Courier" style="font-family: Courier;">Klip Springer Oveotragus Oveotragus</span>) 
    नाम के १ फुट ऊँचे बादामी रग के हरिण हैं।</p>
  <p   class="MsoBodyTextIndent"><b   style="">नवें उपकुल</b> <span style="font-family: Symbol;"><span padma_font_family_property="Symbol" style="">-</span></span> (<span padma_font_family_property="Courier" style="font-family: Courier;">Madoquine</span>) में डिक डिक (<span padma_font_family_property="Courier" style="font-family: Courier;">Dik 
    Dik</span>) (<span padma_font_family_property="Courier" style="font-family: Courier;">Madoqua Sattiana</span>) 
    नाम के सवा फुट ऊँचे छोटे हिरण हैं जो पहाड़ियों पर 
    चढ़ने में उस्ताद होते हैं।</p>
  <p   class="MsoBodyTextIndent"><b   style="">दसवें उपकुल</b> <span style="font-family: Symbol;"><span padma_font_family_property="Symbol" style="">-</span></span> (<span padma_font_family_property="Courier" style="font-family: Courier;">Pantholopine</span>) ये हमारे देश का चेरू 
    (<span padma_font_family_property="Courier" style="font-family: Courier;">Cheru, Pantholops hodqsoni</span>) 
    नाम का २ फुट ऊँचा प्रसिद्ध पहाड़ी हिरण है जिसकी सींग काफी 
    लंबी होती है।</p>
  <p   class="MsoBodyTextIndent"><b   style="">ग्यारहवें उपकुल</b> <span style="font-family: Symbol;"><span padma_font_family_property="Symbol" style="">-</span></span> (<span padma_font_family_property="Courier" style="font-family: Courier;">Saiqine</span>) में मध्य एशिया के सैगा 
    (<span padma_font_family_property="Courier" style="font-family: Courier;">Saiga tatarica</span>) नाम के ढाई फुट 
    ऊँचे हलके बादामी रंग के हरिण हैं जो जाड़ों में सफेद 
    हो जाते हैं इनकी सींग सीधी और धरारेदार होती हैं।</p>
  <p   class="MsoBodyTextIndent"><b   style="">बारहवें उपकुल</b> (<span padma_font_family_property="Courier" style="font-family: Courier;">Rupicaprine</span>) <span style="font-family: Symbol;"><span padma_font_family_property="Symbol" style="">-</span></span> में एशिया के शेमाइज 
    <span padma_font_family_property="Courier" style="font-family: Courier;">Chamois </span>(<span padma_font_family_property="Courier" style="font-family: Courier;">Rupicapra Rupicapra</span>) नाम के २<sub> <img src="120394_files/image003.gif" v:shapes="_x0000_i1029" height="39" width="12"> </sub> फुट ऊँचे 
    भूरे रंग के हरिण हैं जिनके नर मादा दोनों की सींगें सिरे 
    पर पीछे की ओर मुड़ी रहती हैं।</p>
  <p   class="MsoBodyTextIndent">चीतल, कृष्ण सार, चौसिंहा, काकर, पाढ़ा, 
    तथा बारहसिंगा के विवरण के लिए देखें शिकार।<span   style="">   
    </span>(सुरेश सिंह कुँअर)</p>
</div>
</body></html>