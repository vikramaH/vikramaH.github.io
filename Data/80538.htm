<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US" link="blue" vlink="purple">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">बोपदेव </span></b><span   style="font-size: 14pt; font-family: DV-TTSurekhEN;">विद्वान्, 
    कवि, वैद्य और वैयाकरण ग्रंथाकार थे। ये १३वीं शती में हुए थे। 
    ये देवगिरि के यादव राजाओं के यहाँ थे। यादवों के प्रसिद्ध 
    विद्वान् मंत्री हेमाद्रि पंत (हेमाड पंत) का उन्हें आश्रय था। 'मुक्ताफल' 
    और 'हरिलीला' नामक ग्रंथों की इन्होंने रचना की। हरिलीला 
    में संपूर्ण भागवत संक्षेप में आया है। उन्होंने 'मुक्ताबोध' 
    नामक संस्कृत व्याकरण भी लिखा।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">बोपदेव 
    यादवों के समकालीन, सहकारी, पंडित और भक्त थे। कहते 
    हैं, वे विदर्भ के निवासी थे। उन्होंने प्रचुर और बहुविध ग्रंथों 
    की रचना की। उन्होंने व्याकरण, वैद्यशास्त्र, ज्योतिष, साहित्यशास्त्र 
    और अध्यात्म पर उपयुक्त ग्रंथों का प्रणयन करके अपनी बहुमुखी 
    प्रतिभा का परिचय दिया। उन्होंने भागवत पर हरिलीला, मुक्ताफल, 
    परमहंसप्रिया और मुकुट नामक चार भाष्यग्रंथों की सरस रचना 
    की। उन्होंने मराठी में भाष्यग्रंथ लेखनशैली का श्रीगणेश किया।<span   style="">  
 
    </span>(भीमराव गोपाल देशपांडे)</span></p>
</div>
</body></html>