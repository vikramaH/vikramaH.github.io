<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">हेल, जॉर्ज एलरी</span></b><span   style="font-size: 14pt; font-family: DV-TTSurekhEN;"> 
    (</span><span padma_font_family_property="Courier" style="font-size: 14pt; font-family: Courier;">Hale, 
    George Ellery, </span><span   style="font-size: 14pt; font-family: DV-TTSurekhEN;">सन् १८६८-१९३८) अमरीकन ज्योतिर्विद् थे। इन्होंने 
    यर्किज़ (</span><span padma_font_family_property="Courier" style="font-size: 14pt; font-family: Courier;">Yerkes</span><span   style="font-size: 14pt; font-family: DV-TTSurekhEN;">) और माउंट विल्सन 
    वेधशालाओं का संगठन तथा निर्देशन किया। ये शिकागो विश्वविद्यालय 
    में खगोल भौतिकी के प्रोफेसर भी थे। आपने स्पेक्ट्रमी सूर्यचित्री 
    नामक यंत्र का आविष्कार किया तथा इसकी सहायता से सूर्य 
    के परिमंडल स्तरों के फोटो लेकर उनका विश्लेषण किया।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">सौर 
    तथा तारास्पेक्ट्रम विज्ञान को आपकी देन चिरस्थायी है। आपने 
    सूर्य के धब्बों में चुंबकीय क्षेत्रों का भी पता लगाया।<span   style="">   </span>(भगवान दास वर्मा)</span></p>
</div>
</body></html>