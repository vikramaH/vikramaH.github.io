<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="4"><b  >गेंदा </b></font><font    size="4">(टाजीटीस </font><font padma_font_family_property="Times New Roman, Times, serif" face="Times New Roman, Times, serif" size="4">Tagetes</font><font    size="4">) यह सूर्यमुखी कुल, द्विदली वर्ग का पौधा है। इसे अंग्रेजी में मैरीगोल्ड </font><font padma_font_family_property="Times New Roman, Times, serif" face="Times New Roman, Times, serif" size="4">(Marigold) </font><font    size="4">कहते हैं। यह मेक्सिको देशज है।</font></p><p>
<font    size="4">गेंदे
 का पौधा ३०-१५० सेंटीमीटर ऊँचा होता है और बीज तथा कलम द्वारा लगाया जाता 
है। इसकी पत्ती साधारणतया कटी होती है। फूल पीले तथा गहरे लाल रंग के, 
इकहरे या दोहरे किस्म के होते हैं। इकहरे पुष्पगुच्छ में बाहर की तरफ 
किरणपुष्प तथा अंदर नलिकापुष्प होते हैं। दोहरे पुष्पगुच्छों में 
नलिकापुष्प ही पाए जाते हैं। बीज चिपटे तथा काले रंग के होते हैं और हवा 
द्वारा उड़कर फैल जाते हैं। दोहरे किस्म के फूलवाले पौधे कलम द्वारा लगाए 
जाते हैं। ये पौधे भारत में जाड़े तथा गर्मी के मौसम में होते हैं। कैलथा 
पालुसट्रिस </font><font padma_font_family_property="Times New Roman, Times, serif" face="Times New Roman, Times, serif" size="4">(Caltha palustris) </font><font    size="4">को गीली जमीन का गेंदा कहते हैं। या पौधा रेननकुलेसिई </font><font padma_font_family_property="Times New Roman, Times, serif" face="Times New Roman, Times, serif" size="4">(Ranunculaceae) </font><font    size="4">कुल का सदस्य है। </font></p>
<p> <font    size="4">टाजीटीस 
  इरेक्टा, टा. पाटुला 
  </font><font padma_font_family_property="Times New Roman, Times, serif" face="Times New Roman, Times, serif" size="4">(T. patula), </font><font    size="4">टा. 
  ल्यूसिडा </font><font padma_font_family_property="Times New Roman, Times, serif" face="Times New Roman, Times, serif" size="4">(T.lucida) 
  </font><font    size="4">तथा टा. 
  टेनुईफोलिआ 
  के पौधे सजावटी 
  हैं। गेंदे के फूल 
  की सुगंध मधुर 
  होती है।</font></p>
<p><font    size="4">(कैलाश 
  चंद्र मिश्र.)</font></p>
<font size="2"></font></body></html>