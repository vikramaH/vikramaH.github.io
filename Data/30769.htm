<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="4"><b  >खेंट</b></font> <font padma_font_family_property="Times New Roman, Times, serif" face="Times New Roman, Times, serif" size="4">(Gant)</font><font    size="4"> लीज और शेल्ट </font><font padma_font_family_property="Times New Roman, Times, serif" face="Times New Roman, Times, serif" size="4">(Lys and Sheldt)</font><font    size="4"> नदियों के मुहाने पर, ब्रुसेल्स से ३१ मील उत्तर-पश्चिम में स्थित नगर (स्थिति : ५१<sup  >०</sup> ४</font><font padma_font_family_property="Arial" face="Arial" size="4">&#8217;</font><font    size="4"> और ३<sup  >०</sup> ४२</font><font padma_font_family_property="Arial" face="Arial" size="4">&#8217;</font><font    size="4">
 पू. द.)। यह बेल्जियम के लैंडर्स राज्य की राजधानी है। इसकी स्थापना ६०० 
ई. में इस प्रांत के प्रथम काउंट द्वारा हुई। धीरे धीरे प्रसिद्धि प्राप्त 
करता हुआ, यह नगर १४०० ई. में उन्नति के शिखर पर पहुँच गया। इस काल से लेकर
 ४०० वर्ष तक खेंट का इतिहास हिंसा, विप्लव और निरंतर युद्ध का रहा है और 
इसी काल में स्पेन, फ्रांस और आस्ट्रिया के अधीन रहते हुए इसने अपनी आर्थिक
 और औद्योगिक प्रभुता खो दी; लेकिन १९वीं शताब्दी के प्रारंभ में यांत्रिक 
बुनाई द्वारा इसने पुन: अपनी औद्योगिक ख्याति प्राप्त कर ली।</font></p>
<font  size="4"> 
<p  >१८१२ ई. में ब्रिटेन 
  और नेदरलैंड 
  के बीच खेंट की 
  संधि हुई। काउंट्स 
  का किला, गोथिज 
  गिरजाघर, टाउनहाल 
  तथा संत बाओ 
  को बड़ा गिरजाघर 
  प्राचीन वास्तुकला 
  के स्मारक हैं। यह 
  लिनेन और सूती 
  वस्र के लिए संसार 
  प्रसिद्ध है। बेल्जियम 
  का दो तिहाई 
  लिनेन यहाँ बुना 
  जाता है। यह फूलों 
  के लिए भी विख्यात 
  है। यहाँ विश्वविद्यालय, 
  संग्रहालय, कृषि 
  संस्थान, रायल 
  कंजर्वेटरी और 
  रायल एकेडमी 
  ऑव फाइन आर्टस् 
  हैं। (राजेंद्रप्रसाद 
  सिंह)</p>
</font><font size="2"></font>
</body></html>