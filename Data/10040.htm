<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<font  size="4">
<p  ><b  >अंडलूशिया</b> 
  स्पेन का एक प्रदेश 
  है। क्षेत्रफल ३३,७११ वर्ग 
  मील। अंडलूशिया 
  अत्यंत उपजाऊ, प्राकृतिक 
  सौंदर्य से ओतप्रोत, 
  मूर संस्कृति 
  के स्मारकों से 
  भरा, दक्षिणी स्पेन 
  का एक विभाग है।</p>
<p  > इसके उत्तरी 
  भाग में लोहे, 
  ताँबे, सीसे, कोयले 
  की खानों वाला 
  सियरा मोरेना 
  पर्वत तथा दक्षिण 
  में हिमाच्छादित 
  सियरा नेवादा 
  है। मध्य के उपजाऊ 
  मैदान में गेहूँ, 
  जौे, शहतूत, 
  नारंगी, अंगूर 
  और मधु प्रचुर 
  मात्रा में उत्पन्न होते 
  हैं। यहाँ घोड़े, 
  गाय तथा भेड़ें 
  पाली जाती हैं 
  और ऊन, रेशम 
  तथा चमड़े का काम 
  होता है। यहाँ 
  मस्जिदों की प्रचुर 
  संख्या प्राचीन 
  काल के व्यापक 
  अरब प्रभाव की 
  द्योतक है। अरबों 
  ने सन् ७११ में सर्वप्रथम 
  इस प्रदेश में पदार्पण 
  किया था। यहाँ 
  की भाषा, संस्कृति 
  एवं जनता पर 
  प्रचुर अरब प्रभाव 
  है। 									 (शि. मं. 
  सिं.)</p>
<p> <b></b></p>
</font> 
</body></html>