<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="4"><b  >आदिपाप 
  </b></font><font   > ईसाई 
  धर्म का एक मूलभूत 
  सिद्धांत है कि 
  सब मनुष्य रहस्यात्मक 
  रूप से प्रथम मनुष्य 
  आदम के पाप के 
  भागी बनकर 
  'ओरिजिनल सिन' 
  अर्थात् आदिपाप 
  की दशा में जन्म 
  लेते हैं; जिससे 
  वे अपने ही प्रयत्न 
  द्वारा मुक्ति प्राप्त 
  करने में असमर्थ 
  हैं। ईसा ने आदम 
  के उस पाप का तथा 
  मानव जाति के 
  अन्य सब पापों का 
  प्रायश्चित करके 
  मुक्ति का द्वार 
  खोल दिया। </font></p>
<font > 
<p  >बाइबिल के 
  प्रथम ग्रंथ में इसका 
  वर्णन किया गया 
  है। आदम ने ईश्वर 
  के आदेश का उल्लंघन 
  किया और फलस्वरूप 
  ईश्वर की मित्रता 
  खो बैठा। इसी 
  कारण मानव 
  जाति की दुर्गति 
  हुई और संसार 
  में मृत्यु, दु:ख 
  और विषयवासना 
  का प्रवेश हुआ 
  (द्र. 'आदम')। फिर भी 
  यहूदी धर्म में 
  आदिपाप की शिक्षा 
  नहीं मिलती। इसका 
  सर्वप्रथम प्रतािपादन 
  बाइबिल के उत्तरार्ध 
  में हुआ है (द्र. रोमियों 
  के नाम संत पौल्स 
  कापत्र, अध्याय ५)। आदिपाप 
  का तत्व इसमें है 
  कि आदम के पाप 
  के कारण समस्त 
  मानव जाति ईश्वर 
  की मित्रता से 
  वंचित हुई थी। 
  इसका परिणाम 
  यह हुआ कि मुनष्य 
  मृत्यु, दु:ख और 
  विषयवासना 
  का शिकार बन 
  गए, यद्यपि कैथोलिक 
  गिरजा उन लोगों 
  का विरोध करता 
  है जो लूथर, 
  कैलविन आदि 
  के समान सिखलाते 
  हैं कि आदिपाप 
  के फलस्वरूप मनुष्य 
  का स्वभाव पूर्ण 
  रूप से दूषित 
  हुआ है।</p>
</font>
<p><font ><b  >सं.ग्रं.</b></font><font padma_font_family_property="Symbol" face="Symbol" size="2">-</font><font   >जे. 
  फ्यूडोर्फ़र : एर्बसुंडे 
  यूनिट एर्ब्तोद 
  फीम एपोस्टल पौल्स, 
  मंस्टर, आइ.डब्ल्यू., 
  १९२७।	(का.बु.)</font></p>
<b></b>
<p><font  size="4"><b></b></font></p>
</body></html>