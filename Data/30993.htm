<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="4"><b  >गिद्ध </b></font><font    size="4">शिकारी पक्षियों के अंतर्गत आनेवाले मुर्दाखोर पक्षी हैं, जिन्हें गृद्ध कुल </font><font padma_font_family_property="Times New Roman, Times, serif" face="Times New Roman, Times, serif" size="4">(Family Vulturidae)</font><font    size="4"> में एकत्र किया गया है। ये सब पक्षी दो भागों में बाँटे जा सकते हैं। पहले भाग में अमरीका के कॉण्डर </font><font padma_font_family_property="Times New Roman, Times, serif" face="Times New Roman, Times, serif" size="4">(Condor)</font><font    size="4">, किंग वल्चर </font><font padma_font_family_property="Times New Roman, Times, serif" face="Times New Roman, Times, serif" size="4">(King Vulture)</font><font    size="4">, कैलिफोर्नियन वल्चर </font><font padma_font_family_property="Times New Roman, Times, serif" face="Times New Roman, Times, serif" size="4">(Californian Vulture)</font><font    size="4">, टर्की बज़र्ड </font><font padma_font_family_property="Times New Roman, Times, serif" face="Times New Roman, Times, serif" size="4">(Turkey Buzzard)</font><font    size="4"> और अमरीकी ब्लैक वल्चर </font><font padma_font_family_property="Times New Roman, Times, serif" face="Times New Roman, Times, serif" size="4">(American Black Vulture)</font><font    size="4"> होते हैं और दूसरे भाग में अफ्रका और एशिया के राजगृद्ध </font><font padma_font_family_property="Times New Roman, Times, serif" face="Times New Roman, Times, serif" size="4">(King Vulture)</font><font    size="4">, काला गिद्ध </font><font padma_font_family_property="Times New Roman, Times, serif" face="Times New Roman, Times, serif" size="4">(Black Vulture)</font><font    size="4">, चमर गिद्ध </font><font padma_font_family_property="Times New Roman, Times, serif" face="Times New Roman, Times, serif" size="4">(White baeked Vulture)</font><font    size="4">, बड़ा गिद्ध </font><font padma_font_family_property="Times New Roman, Times, serif" face="Times New Roman, Times, serif" size="4">( Griffon Vulture)</font><font    size="4"> और गोबर गिद्ध </font><font padma_font_family_property="Times New Roman, Times, serif" face="Times New Roman, Times, serif" size="4">(Scavenger Vulture) </font><font    size="4">मुख्य हैं।</font></p>
<font  size="4"> 
<p  >ये कत्थई और 
  काले रंग के 
  भारी कद के पक्षी 
  हैं, जिनकी दृष्टि 
  बहुत तेज होती 
  है। शिकारी पक्षियों 
  की तरह इनकी 
  चोंच भी टेढ़ी 
  और मजबूत 
  होती है, लेकिन 
  इनके पंजे और 
  नाखून उनके जैसे 
  तेज और मजबूत 
  नहीं होते। ये 
  झुंडों में रहने 
  वाले मुर्दाखेर 
  पक्षी हैं जिनसे 
  कोई भी गंदी 
  और घिनौनी 
  चीज खाने से 
  नहीं बचती। ये 
  पक्षियों के मेहतर 
  हैं जो सफाई 
  जैसा आवश्यक काम 
  करके बीमारी 
  नहीं फैलने देते।</p>
<p  >ये किसी ऊँचे 
  पेड़ पर अपना भद्दा 
  सा घोंसला बनाते 
  हैं, जिसमें मादा 
  एक या दो सफेद 
  अंडे देती है। (सुरेश 
  सिंह कुँअर)</p>
</font><font size="2"></font>
</body></html>