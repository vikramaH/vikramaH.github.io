<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="4"><b  >कूनूर</b></font><font    size="4"> भारत के तमिलनाडु राज्य में नीलगिरि पर्वत की टाइगर रॉक नामक चोटी पर प्राय: ६१०० फुट की ऊँचाई पर बसा नगर। (स्थिति ११<sup  >०</sup> २३</font><font padma_font_family_property="Arial" face="Arial" size="4">&#8217;</font><font    size="4"> उ. अ. और ७६<sup  >०</sup> ४७</font><font padma_font_family_property="Arial" face="Arial" size="4">&#8217;</font><font    size="4">
 यू. दे.)। जलवायु स्वास्थ्यवर्धक और प्राकृतिक दृश्य चित्ताकर्षक होने के 
कारण यहाँ पर्यटक आते हैं जिनके आवास के लिए उच्चकोटि के अनेक होटल और 
विश्रामघर बने हैं। मनोरंजन के लिए टेनिस, गोल्फ़, घुड़दौड़ आदि अनेक खेलों के
 मैदान भी हैं। इसके उत्तरपूर्व में प्राय: ७ मील पर सेंट कैथराइन नामक एक 
जलप्रपात है। वहाँ एक दूसरा भी जलप्रताप है। इन दोनों जलप्रतापों से 
जलविद्युत् उत्पन्न होता है। यहाँ से तीन मील दूर वेलिंग्टन नामक स्थान 
में एक सेनागार है और उसके समीप ही अरु वैनकाड़ में कार्डाइट का राजकीय 
कारखाना है।</font></p>
<font  size="4"> 
<p  >इस स्थान के सौंदर्य 
  की तुलना कुछ 
  लोगों ने भूमध्यसागर 
  के तट पर स्थित 
  मांट कार्लो 
  के क्रानिच नामक 
  स्थान से की है। 
  आसपास काफी 
  के अनेक बगीचे 
  हैं जहाँसे उत्कृष्ट 
  कोटि की काफ़ी 
  बाहर भेजी जाती 
  है। (कृष्णमोहन 
  गुप्त)</p>
</font><font size="2"></font> 
</body></html>