<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b> 
<p><font  size="4"><b  >किंबरली</b></font><font    size="4"> 
  दक्षिण अफ्रीका के 
  केप प्रांत में 
  केपटाउन से (रेलमार्ग 
  द्वारा) ४६७ मील तथा 
  जॉन्सबर्ग से 
  (राजमार्ग द्वारा) 
  २९५ मील दूर,समुद्र 
  तट से ४,०१२ फुट की 
  ऊँचाई पर स्थित 
  उत्तरी केप क्षेत्र 
  का प्रधान नगर 
  तथा बृहत्तम नदी 
  प्रणाली का केंद्र 
  (स्थिति २९ द. अ. तथा 
  २४ ४. पू. दे.)। इसका महत्व 
  वहाँ के हीरे 
  की खानों के 
  कारण है जिसका 
  विकास सन् १८७० में 
  किया गया था 
  और खुली खदान 
  के रूप में इसकी 
  परिधि एक मील 
  है। इसका विकास 
  विभिन्न खदानी 
  आवासों के मिल 
  जाने के कारण 
  हुआ है, इस कारण 
  नगर किसी नियोजित 
  योजना के अनुसार 
  बसा नहीं है। इस 
  नगर की जलपूर्ति 
  १७ मील दूर स्थित 
  नदी से होती 
  है। रोड्स नामक 
  व्यक्ति ने बियर्स 
  कंपनी के खनकों 
  को आवास प्रदान 
  करने के लिए पास 
  में केनिल्वर्थ 
  नामक उपनगर 
  विकसित किया 
  है। (शांतिलाल 
  कायस्थ.)</font></p>
<font size="2"></font></body></html>