<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="5"><b  >चोरलु</b></font><font    size="4"> 
  योरोपीय 
  टर्की में आड्रियानोपल 
  का नगर है जो 
  चोरलु नदी 
  के बाएँ किनारे 
  पर बसा हुआ है। 
  यह मारमोरा 
  सागर पर स्थित 
  सिलिवरी से 
  २५ मील उत्तर-पूर्व 
  और इस्तांबुल 
  से रेल द्वारा 
  ७५ मील दूर है। 
  इस्तांबुल-एडीर्न-रेलवे 
  लाइन पर यह बड़ा 
  स्टेशन है। यहाँ 
  ऊनी कपड़े, दरियाँ 
  तथा गलीचे बनते 
  हैं। खाद्यान्न, मोमजामा, 
  कपड़ा, गलीचा, पशु, 
  अंडा, मांस, फल, मदिरा, 
  ऐल्कोहल, चमड़ा, 
  हड्डी आदि का यहाँ 
  से निर्यात किया 
  जाता है।	(शांतिलाल 
  कायस्थ) </font></p>
<b></b>
<p><font  size="5"><b></b></font></p>
</body></html>