<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b> 
<p><font  size="4"><b  >गिबन</b></font><font    size="4"> 
  छोटा, लंबी बाहोंवाला 
  पेड़ों पर दौड़नेवाला 
  बंदर जाति का 
  पशु जो दक्षिण 
  पूर्वी एशिया और 
  मलय के कतिपय 
  द्वीपों में पाया 
  जाता है। इसके 
  पूँछ नहीं है। 
  आदि जीवों में 
  यह सर्वाधिक 
  कुशल कलाबाज 
  होते हैं। एक डाल 
  से दूसरी डाल 
  पर अपने लंबे 
  हाथों एवं लंबी 
  छलाँगों द्वारा 
  जाया आया करते 
  हैं। ये पृथ्वी पर 
  खड़े होकर तो 
  चल सकते ही हैं, 
  पेड़ों पर भी हाथ 
  के सहारे से 
  खड़े होकर चलते 
  हैं। गिबन की सात 
  किस्में पाई जाती 
  हैं और सभी काले 
  रंग की होती 
  हैं पर कभी कदाच 
  बर्मा और उसके 
  आसपास भूरे 
  रंग के भी गिबन 
  देखे जोते हैं। 
  (परमेश्वरीलाल 
  गुप्त.)</font></p>
<font size="2"></font></body></html>