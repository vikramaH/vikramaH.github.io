<html><head>

<meta http-equiv="Content-Type" content="text/html; charset=utf-8">
<link rel="Edit-Time-Data" href="http://www.cdacnoida.in/vishwa/vishwa/files/110059_files/editdata.mso">
<link rel="OLE-Object-Data" href="http://www.cdacnoida.in/vishwa/vishwa/files/110059_files/oledata.mso">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">विवर्तन</span></b><span   style="font-size: 14pt; font-family: DV-TTSurekhEN;"> (</span><span padma_font_family_property="Courier" style="font-size: 14pt; font-family: Courier;">Diffraction</span><span   style="font-size: 14pt; font-family: DV-TTSurekhEN;">) 
    यदि किसी प्रकाशोत्पादक स्रोत और पर्दे के बीच कोई अपारदर्शक 
    वस्तु रख दी जाए, तो पर्दे पर वस्तु की छाया बन जाती है। बहुधा 
    छाया का किनारा तीक्ष्ण (</span><span padma_font_family_property="Courier" style="font-size: 14pt; font-family: Courier;">sharp</span><span   style="font-size: 14pt; font-family: DV-TTSurekhEN;">) 
    होता है और उसके चारों ओर पर्दे का भाग समान रूप से प्रकाशित 
    रहता है। यदि प्रकाशोत्पादक स्रोत बिंदुवत् छोटा हो, तो 
    ध्यान से देखने पर छाया का किनारा तीक्ष्ण नहीं पाया जाता है। 
    किनारे पर प्रकाश और अंधकार (</span><span padma_font_family_property="Courier" style="font-size: 14pt; font-family: Courier;">brightness 
    and darkness</span><span   style="font-size: 14pt; font-family: DV-TTSurekhEN;">) की धारियाँ दिखाई पड़ती हैं। ऐसा मालूम 
    होता है कि प्रकाश की किरणें मुड़कर ज्यामितीय छाया की सीमा 
    के भीतर तक पहुंच गई हैं। इस घटना को प्रकाश का विवर्तन 
    कहते हैं। छाया के किनारे किनारे जो धारियाँ बनती हैं, उन्हें 
    विवर्तन पैटर्न (</span><span padma_font_family_property="Courier" style="font-size: 14pt; font-family: Courier;">Diffraction Pattern</span><span   style="font-size: 14pt; font-family: DV-TTSurekhEN;">) 
    कहा जाता है। विवर्तन की जानकारी से पूर्व यही माना जाता 
    था कि किसी एक माध्यम में प्रकाश सीधी रेखाओं में चलता है। 
    किंतु विवर्तन की व्याख्या प्रकाश के सरल रैखिक गमन के आधार 
    पर नहीं की जा सकती है। सर्वप्रथम न्यूटन (</span><span padma_font_family_property="Courier" style="font-size: 14pt; font-family: Courier;">Newton</span><span   style="font-size: 14pt; font-family: DV-TTSurekhEN;">), 
    ग्रिमाल्डी (</span><span padma_font_family_property="Courier" style="font-size: 14pt; font-family: Courier;">Grimaldi</span><span   style="font-size: 14pt; font-family: DV-TTSurekhEN;">) और टी. यंग (</span><span padma_font_family_property="Courier" style="font-size: 14pt; font-family: Courier;">T. 
    Young</span><span   style="font-size: 14pt; font-family: DV-TTSurekhEN;">) ने इस घटना पर ध्यान दिया था। न्यूटन और ग्रिमाल्डी 
    प्रकाश के कणिका सिद्धांत (</span><span padma_font_family_property="Courier" style="font-size: 14pt; font-family: Courier;">Corpuscular Theory</span><span   style="font-size: 14pt; font-family: DV-TTSurekhEN;">) 
    के प्रवर्तक और अनुयायी थे, अत: उन्होंने विवर्तन की घटना 
    को इसी आधार पर समझने का असफल प्रयास किया। बाद में 
    क्रिश्चियन हाइगेंज ने प्रकाश के तरंग सिद्धांत का प्रतिपादन 
    किया और ए. जे. फ्रेनेल (</span><span padma_font_family_property="Courier" style="font-size: 14pt; font-family: Courier;">A. J. Fresnel </span><span   style="font-size: 14pt; font-family: DV-TTSurekhEN;">तथा फ्राउनहोफर 
    (</span><span padma_font_family_property="Courier" style="font-size: 14pt; font-family: Courier;">Fraunhofer</span><span   style="font-size: 14pt; font-family: DV-TTSurekhEN;">) ने इसी सिद्धांत के 
    आधार पर विवर्तन तथा विवर्तन से संबंधित अन्य घटनाओं को 
    सफलता पूर्वक समझाया।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">जब 
    प्रकाश के मार्ग में गोल छेद, आयताकार रेखाछिद्र, किसी वस्तु 
    की तीक्ष्ण कोर (</span><span padma_font_family_property="Courier" style="font-size: 14pt; font-family: Courier;">edge</span><span   style="font-size: 14pt; font-family: DV-TTSurekhEN;">) या महीन तार रखा 
    जाता है, तब प्रत्येक दशा में भिन्न प्रकार के विवर्तन पैटर्न 
    बनते हैं। विवर्तन की सभी घटनाओं को दो विभागों में बाँटा 
    जा सकता है : (१) फ्राउनहोफर विवर्तन (</span><span padma_font_family_property="Courier" style="font-size: 14pt; font-family: Courier;">Fraunhofer Diffraction</span><span   style="font-size: 14pt; font-family: DV-TTSurekhEN;">) और (२) फ्रेनेल विवर्तन (</span><span padma_font_family_property="Courier" style="font-size: 14pt; font-family: Courier;">Fresnel 
    Diffraction</span><span   style="font-size: 14pt; font-family: DV-TTSurekhEN;">)। जब प्रकाशस्रोत और पर्दा विवर्तक वस्तु 
    से अत्यंत दूर होते हैं, अर्थात् विवर्तक पर समतल तरंगाग्र 
    (</span><span padma_font_family_property="Courier" style="font-size: 14pt; font-family: Courier;">plane 
    wavefront</span><span   style="font-size: 14pt; font-family: DV-TTSurekhEN;">) अपातित होता है, तब विवर्तन पैटर्न को 
    फ्राउनहोफर पैटर्न और घटना को फ्राउनहोफर विवर्तन कहा 
    जाता है। जब स्रोत, पर्दा, या ये दोनों, विवर्तक वस्तु से नियत 
    (</span><span padma_font_family_property="Courier" style="font-size: 14pt; font-family: Courier;">finite</span><span   style="font-size: 14pt; font-family: DV-TTSurekhEN;">) दूरी पर होते हैं, 
    अर्थात् विवर्तक पर गोलीय या बेलनाकार तरंगाग्र आपतित 
    होता है, तब विवर्तन की घटना को फ्रेनेल विवर्तन कहा जाता 
    है। फ्रेनेल विवर्तन देखना अपेक्षाकृत सरल होता है, किंतु 
    इसे समझना कठिन होता है। फ्राउनहोफर विवर्तन देखने 
    के लिए विशेष प्रकार की व्यवस्था करनी पड़ती है, जिससे समतल 
    तरंगाग्र प्राप्त हो। विवर्तन के बाद उसे पुन: फोकस करने 
    की व्यवस्था करनी पड़ती है, किंतु इसका सिद्धांत समझना बहुत 
    सरल है।</span></p>
  <p class="MsoNormal" style="text-align: center;" align="center"><b style=""><span   style="font-size: 14pt; font-family: DV-TTSurekhEN;">फ्राउनहोफर 
    विवर्तन</span></b></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">(अ) अकेले रेखाछिद्र का विवर्तन पैटर्न</span></b><span   style="font-size: 14pt; font-family: DV-TTSurekhEN;"> (</span><span padma_font_family_property="Courier" style="font-size: 14pt; font-family: Courier;">Diffraction pattern of single slit</span><span   style="font-size: 14pt; font-family: DV-TTSurekhEN;">) 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> सोडियम लैप 
    से पीले रंग का एकवर्णी प्रकाश (</span><span padma_font_family_property="Courier" style="font-size: 14pt; font-family: Courier;">monochromatic light</span><span   style="font-size: 14pt; font-family: DV-TTSurekhEN;">) 
    प्राप्त होता है। एक लेंस की सहायता से इस प्रकाश को एक काले 
    पर्दें में कटे हुए अत्यंत सँकरे रेखाछिद्र (</span><span padma_font_family_property="Courier" style="font-size: 14pt; font-family: Courier;">slit</span><span   style="font-size: 14pt; font-family: DV-TTSurekhEN;">) 
    पर डाला जाए, तो यही रेखाछिद्र स्वयं एक प्रकाश स्रोत का काम 
    देता है। अब इस रेखाछिद्र के आगे लेंस लगाकर समांतर किरणपुंज 
    को एक दूसरे रेखाछिद्र पर डाला जाए तथा इस रेखाछिद्र के 
    पीछे सफेद पर्दा रखा जाए, तो पर्दें पर दूसरे रेखाछिद्र का 
    विवर्तन पैटर्न बन जाता है। इस पैटर्न के बीच में अत्यंत 
    तीव्र बैंड (</span><span padma_font_family_property="Courier" style="font-size: 14pt; font-family: Courier;">intense band</span><span   style="font-size: 14pt; font-family: DV-TTSurekhEN;">) या पट्टी होती 
    है। इस पट्टी के दोनों ओर अपेक्षाकृत बहुत कम तीव्रता 
    की और भी पट्टियाँ पाई जाती हैं। बीचवाली पट्टी को 
    मुख्य उच्चिष्ठ (</span><span padma_font_family_property="Courier" style="font-size: 14pt; font-family: Courier;">Principal </span><span padma_font_family_property="Courier" style="font-size: 14pt; font-family: Courier;">Maxima</span><span   style="font-size: 14pt; font-family: DV-TTSurekhEN;">) तथा अन्य पट्टियों 
    को द्वितीयक उच्चिष्ठ (</span><span padma_font_family_property="Courier" style="font-size: 14pt; font-family: Courier;">Secondary Maxima</span><span   style="font-size: 14pt; font-family: DV-TTSurekhEN;">) कहते हैं। चित्र 
    १. के अनुसार इनका बनना समझा जा सकता है। </span><span padma_font_family_property="Courier" style="font-size: 14pt; font-family: Courier;">AB 
    </span><span   style="font-size: 14pt; font-family: DV-TTSurekhEN;">एक 
    रेखाछिद्र है जिसपर समतल तरंगाग्र पड़ रहा है और </span><span padma_font_family_property="Courier" style="font-size: 14pt; font-family: Courier;">S 
    </span><span   style="font-size: 14pt; font-family: DV-TTSurekhEN;">एक 
    पर्दा है। बिंदु </span><span padma_font_family_property="Courier" style="font-size: 14pt; font-family: Courier;">A </span><span   style="font-size: 14pt; font-family: DV-TTSurekhEN;">और </span><span padma_font_family_property="Courier" style="font-size: 14pt; font-family: Courier;">B 
    </span><span   style="font-size: 14pt; font-family: DV-TTSurekhEN;">तथा 
    रेखाछिद्र के आगे ऊपरी भाग और आधे निचले भाग के सभी 
    बिंदुओं से चलनेवाली द्वितीयक तरंगें (</span><span padma_font_family_property="Courier" style="font-size: 14pt; font-family: Courier;">secondary waves</span><span   style="font-size: 14pt; font-family: DV-TTSurekhEN;">) 
    </span><span padma_font_family_property="Courier" style="font-size: 14pt; font-family: Courier;">P<sub padma_font_family_property="Courier">o</sub> 
    </span><span   style="font-size: 14pt; font-family: DV-TTSurekhEN;">पर एक ही कला में (</span><span padma_font_family_property="Courier" style="font-size: 14pt; font-family: Courier;">phase</span><span   style="font-size: 14pt; font-family: DV-TTSurekhEN;">) 
    में पहुंचती हैं, अत: वहाँ अधिकतम प्रकाश मिलता है और मुख्य 
    उच्चिष्ठ बनता है। </span><span padma_font_family_property="Courier" style="font-size: 14pt; font-family: Courier;">A </span><span   style="font-size: 14pt; font-family: DV-TTSurekhEN;">और </span><span padma_font_family_property="Courier" style="font-size: 14pt; font-family: Courier;">B 
    </span><span   style="font-size: 14pt; font-family: DV-TTSurekhEN;">बिंदुओं 
    से </span><span padma_font_family_property="Courier" style="font-size: 14pt; font-family: Courier;">P<sub padma_font_family_property="Courier">1</sub> </span><span   style="font-size: 14pt; font-family: DV-TTSurekhEN;">दूरियाँ बराबर नहीं हैं। यदि </span><span padma_font_family_property="Courier" style="font-size: 14pt; font-family: Courier;">P<sub padma_font_family_property="Courier">1</sub> 
    A </span><span   style="font-size: 14pt; font-family: DV-TTSurekhEN;">और </span><span padma_font_family_property="Courier" style="font-size: 14pt; font-family: Courier;">P<sub padma_font_family_property="Courier">1</sub> B </span><span   style="font-size: 14pt; font-family: DV-TTSurekhEN;">का अंतर एक तरंग 
    की लंबाई (</span><span style="font-size: 14pt; font-family: Symbol;"><span padma_font_family_property="Symbol" style="">l</span></span><span   style="font-size: 14pt; font-family: DV-TTSurekhEN;">) 
    के बराबर हो, तो </span><span padma_font_family_property="Courier" style="font-size: 14pt; font-family: Courier;">A </span><span   style="font-size: 14pt; font-family: DV-TTSurekhEN;">और </span><span padma_font_family_property="Courier" style="font-size: 14pt; font-family: Courier;">O 
    </span><span   style="font-size: 14pt; font-family: DV-TTSurekhEN;">से 
    चलनेवाली द्वितीयक तरंगें </span><span padma_font_family_property="Courier" style="font-size: 14pt; font-family: Courier;">P<sub padma_font_family_property="Courier">1</sub> </span><span   style="font-size: 14pt; font-family: DV-TTSurekhEN;">पर 
    </span><span style="font-size: 14pt; font-family: Symbol;"><span padma_font_family_property="Symbol" style="">l</span></span><span   style="font-size: 14pt; font-family: DV-TTSurekhEN;">/२ पथांतर से, 
    </span><span style="font-size: 14pt; font-family: Symbol;"><span padma_font_family_property="Symbol" style="">p</span></span><span   style="font-size: 14pt; font-family: DV-TTSurekhEN;"> कलांतर (</span><span padma_font_family_property="Courier" style="font-size: 14pt; font-family: Courier;">phase 
    difference</span><span   style="font-size: 14pt; font-family: DV-TTSurekhEN;">) से, पहुँचेंगी और व्यतिकरण के कारण 
    एक दूसरे के प्रभाव को नष्ट कर देंगी। इसी प्रकार </span><span padma_font_family_property="Courier" style="font-size: 14pt; font-family: Courier;">A 
    </span><span   style="font-size: 14pt; font-family: DV-TTSurekhEN;">के 
    नीचेवाले सभी बिंदुओं का प्रभाव </span><span padma_font_family_property="Courier" style="font-size: 14pt; font-family: Courier;">B </span><span   style="font-size: 14pt; font-family: DV-TTSurekhEN;">के 
    नीचेवाले सभी बिंदुओं के प्रभाव को </span><span padma_font_family_property="Courier" style="font-size: 14pt; font-family: Courier;">P<sub padma_font_family_property="Courier">1</sub> </span><span   style="font-size: 14pt; font-family: DV-TTSurekhEN;">पर 
    समाप्त कर देता है, अत: यहाँ काला धारी बन जाती है। यदि 
    </span><span padma_font_family_property="Courier" style="font-size: 14pt; font-family: Courier;">P<sub padma_font_family_property="Courier">1</sub> 
    </span><span   style="font-size: 14pt; font-family: DV-TTSurekhEN;">के लिए विवर्तन का कोण </span><i style=""><span style="font-size: 14pt; font-family: Symbol;"><span padma_font_family_property="Symbol" style="">q</span></span></i><span   style="font-size: 14pt; font-family: DV-TTSurekhEN;"> 
    हो और रेखाछिद्र की चौड़ाई </span><span padma_font_family_property="Courier" style="font-size: 14pt; font-family: Courier;">b </span><span   style="font-size: 14pt; font-family: DV-TTSurekhEN;">हो 
    तथा रेखाछिद्र के विपरीत कोरों (</span><span padma_font_family_property="Courier" style="font-size: 14pt; font-family: Courier;">edges</span><span   style="font-size: 14pt; font-family: DV-TTSurekhEN;">) 
    की ओर से पर्दे के किसी बिंदु के पहुँचनेवाली द्वितीयक तरंगों 
    का कलांतर </span><span style="font-size: 14pt; font-family: Symbol;"><span padma_font_family_property="Symbol" style="">d</span></span><span   style="font-size: 14pt; font-family: DV-TTSurekhEN;"> 
    हो, तो </span><span style="font-size: 14pt; font-family: Symbol;"><span padma_font_family_property="Symbol" style="">d</span></span><span padma_font_family_property="Courier" style="font-size: 14pt; font-family: Courier;">/2 
    = </span><span style="font-size: 14pt; font-family: Symbol;"><span padma_font_family_property="Symbol" style="">p</span></span><span padma_font_family_property="Courier" style="font-size: 14pt; font-family: Courier;">/ b (sin </span><i style=""><span style="font-size: 12pt; font-family: Symbol;"><span padma_font_family_property="Symbol" style="">q</span></span></i><i style=""><span style="font-size: 12pt; font-family: DV-TTSurekhEN;"> </span></i><span padma_font_family_property="Courier" style="font-size: 14pt; font-family: Courier;">+ sin <i padma_font_family_property="Courier" style="">i</i>) </span><span   style="font-size: 14pt; font-family: DV-TTSurekhEN;">होता है। </span><i style=""><span padma_font_family_property="Courier" style="font-size: 14pt; font-family: Courier;">i</span></i><span   style="font-size: 14pt; font-family: DV-TTSurekhEN;"> रेखाछिद्र पर पड़नेवाले तरंगाग्र का 
    आपतन कोण है। इस सूत्र से पर्दें के भिन्न भिन्न बिंदुओं पर 
    बननेवाली प्रकाशित तथा काली धारियों का बनना समझा जा सकता 
    है। जहाँ पर </span><span style="font-size: 14pt; font-family: Symbol;"><span padma_font_family_property="Symbol" style="">d</span></span><span padma_font_family_property="Courier" style="font-size: 14pt; font-family: Courier;">/2</span><span   style="font-size: 14pt; font-family: DV-TTSurekhEN;"> 
    का </span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span style="font-size: 14pt; font-family: Symbol;"><span padma_font_family_property="Symbol" style="">p</span></span><span   style="font-size: 14pt; font-family: DV-TTSurekhEN;">, 
    </span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;">२</span><span style="font-size: 14pt; font-family: Symbol;"><span padma_font_family_property="Symbol" style="">p</span></span><span   style="font-size: 14pt; font-family: DV-TTSurekhEN;">,....</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span padma_font_family_property="Courier" style="font-size: 14pt; font-family: Courier;">m</span><span style="font-size: 14pt; font-family: Symbol;"><span padma_font_family_property="Symbol" style="">p</span></span><span   style="font-size: 14pt; font-family: DV-TTSurekhEN;"> मान इत्यादि 
    होता है, वहाँ निम्निष्ठ, या काला बैंड, और जहाँ </span><span style="font-size: 14pt; font-family: Symbol;"><span padma_font_family_property="Symbol" style="">d</span></span><span padma_font_family_property="Courier" style="font-size: 14pt; font-family: Courier;">/2 = o, </span><span style="font-size: 14pt; font-family: Symbol;"><span padma_font_family_property="Symbol" style="">p</span></span><span padma_font_family_property="Courier" style="font-size: 14pt; font-family: Courier;">/2,3</span><span style="font-size: 14pt; font-family: Symbol;"><span padma_font_family_property="Symbol" style="">p</span></span><span padma_font_family_property="Courier" style="font-size: 14pt; font-family: Courier;">/2,....(2m+1)</span><span style="font-size: 14pt; font-family: DV-TTSurekhEN;"> 
    </span><span style="font-size: 14pt; font-family: Symbol;"><span padma_font_family_property="Symbol" style="">p</span></span><span   style="font-size: 14pt; font-family: DV-TTSurekhEN;">/२ होता है वहाँ 
    उच्चिष्ठ बनता है।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">विवर्तन ग्रेटिंग</span></b><span   style="font-size: 14pt; font-family: DV-TTSurekhEN;"> 
    (</span><span padma_font_family_property="Courier" style="font-size: 14pt; font-family: Courier;">Diffraction 
    Grating</span><span   style="font-size: 14pt; font-family: DV-TTSurekhEN;">) </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    दो समीपवर्ती रेखाछिद्रों का विवर्तन पैटर्न एक रेखाछिद्र के 
    विवर्तन पैटर्न से कुछ भिन्न होता है। एक रेखाछिद्र के पैटर्न 
    में जहाँ जहाँ उच्चिष्ठ मिलता है, दो रेखाछिद्र के पैटर्न में 
    उन्हीं स्थानों पर कई धारियाँ बनती हैं, जो पहले के बैंडों 
    की अपेक्षा अधिक पतली और तीक्ष्ण होती हैं। ज्यों ज्यों रेखाछिद्रों 
    की संख्या बढ़ती जाती है, द्वितीयक उच्चिष्ठ की धारियाँ क्षीण होती 
    जाती हैं और मुख्य उच्चिष्ठ की धारियाँ अत्यंत तीक्ष्ण होती जाती 
    हैं (देखें चित्र २)। रेखाछिद्रों की चौड़ाई तथा उनकी पारस्परिक 
    दूरी भी इन धारियों </span><span   style="font-size: 14pt; font-family: DV-TTSurekhEN;">की 
    तीक्ष्णता को बहुत प्रभावित करती है। शीशे की समतल पट्टी 
    पर हीरे की कनी से रेखाएँ खीं दी जाएँ, तो प्रत्येक दो रेखा 
    के बीच का पारदर्शक स्थान रेखाछिद्र का काम करता है। ऐसे 
    ही रेखाछिद्रों के समूह को ग्रेंटिंग कहते हैं। ग्रेटिंग का आविष्कार 
    फ्राउनहोफर ने किया था। उन्होंने दो स्क्रू के ऊपर महीन तार 
    लपेटकर ग्रेटिंग बनाया था। प्रत्येक दो तारों के बीच का स्थान 
    रेखाछिद्र का काम करता है। आगे चलकर उन्होंने काँच के प्लेट 
    पर रेखाएँ खींचकर ग्रेटिंग बनाया। रोलैंड ने १८८२ ई. में ग्रेटिंग 
    की रेखाएँ बनानेवाली मशीन बनाई। आजकल अच्छी मशीनों द्वारा 
    एक इंच पर ३०,००० या ४०,००० तक रेखाएँ खींची जाती हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">यदि 
    किसी प्रकाशस्रोत के सम्मुख लेंस रखकर, एकवर्णी समांतर किरणों 
    को एक ग्रेटिंग पर डाला जाए, तो इससे प्राप्त विवर्तन में एक 
    दूसरी से दूर दूर कई तीक्ष्ण रेखाएँ पाई जाती हैं। ये 
    रेखाएँ वास्तव में रेखाछिद्र स्रोत का विवर्तन बिंब होती हैं। 
    बीच की सबसे तीव्र रेखा को शून्य कोटि (</span><span padma_font_family_property="Courier" style="font-size: 14pt; font-family: Courier;">Zero 
    order</span><span   style="font-size: 14pt; font-family: DV-TTSurekhEN;">) की रेखा कहते हैं। इसके दोनों ओर पहली, दूसरी, 
    तीसरी आदि रेखाएँ क्रमश: प्रथम, द्वितीय तथा तृतीय कोटि की 
    रेखाएँ कहलाती हैं। यदि ग्रेटिंग पर श्वेत प्रकाश डाला जाए, तो 
    शून्य कोटि की रेखा श्वेत होती है, किंतु अन्य कोटि की रेखाओं 
    स्थान पर स्पेक्ट्रम प्राप्त होते हैं। इन्हें क्रमश: प्रथम, द्वितीय, 
    तृतीय आदि कोटि के स्पेक्ट्रम कहा जाता है। यदि ग्रेटिंग से 
    विवर्तित होनेवाले प्रकाश का तरंगदैर्ध्य </span><span style="font-size: 14pt; font-family: Symbol;"><span padma_font_family_property="Symbol" style="">l</span></span><span   style="font-size: 14pt; font-family: DV-TTSurekhEN;">, आपतित तरंगाग्र 
    का आपतन कोण </span><i style=""><span padma_font_family_property="Courier" style="font-size: 14pt; font-family: Courier;">i</span></i><span   style="font-size: 14pt; font-family: DV-TTSurekhEN;"> 
    और विवर्तन कोण </span><i style=""><span style="font-size: 12pt; font-family: Symbol;"><span padma_font_family_property="Symbol" style="">q</span></span></i><i style=""><span style="font-size: 12pt; font-family: DV-TTSurekhEN;"> </span></i><span   style="font-size: 14pt; font-family: DV-TTSurekhEN;">हो तथा किन्हीं दो समीपस्थ रेखाछिद्रों 
    के मध्यबिंदुओं की पारस्परिक दूरी </span><span padma_font_family_property="Courier" style="font-size: 14pt; font-family: Courier;">d 
    </span><span   style="font-size: 14pt; font-family: DV-TTSurekhEN;">हो, 
    तो </span></p>
  <p class="MsoNormal"><span padma_font_family_property="Courier" style="font-size: 14pt; font-family: Courier;">d 
    (sin-<i padma_font_family_property="Courier" style="">i</i> + sin </span><i style=""><span style="font-size: 12pt; font-family: Symbol;"><span padma_font_family_property="Symbol" style="">q</span></span></i><i style=""><span style="font-size: 12pt; font-family: DV-TTSurekhEN;"> </span></i><span padma_font_family_property="Courier" style="font-size: 14pt; font-family: Courier;">) = n </span><span style="font-size: 14pt; font-family: Symbol;"><span padma_font_family_property="Symbol" style="">l</span></span><span   style="font-size: 14pt; font-family: DV-TTSurekhEN;"> होता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;"><span   style="">   </span>स्पेक्ट्रम की कोटि (</span><span padma_font_family_property="Courier" style="font-size: 14pt; font-family: Courier;">order</span><span   style="font-size: 14pt; font-family: DV-TTSurekhEN;">) 
    का द्योतक है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">ऊपर 
    जिस ग्रेटिंग का विवरण दिया गया है, उसे समतल विवर्तन ग्रेटिंग 
    कहते हैं। यदि वक्र शीशे पर ऐलुमिनियम की कलई कर दी 
    जाए और उसी पर हीरे की कनी से रेखाएँ खुरच दी जाएँ, तो 
    प्रत्येक दो रेखाओं के बीच का भाग एक नन्हें परावर्ती दर्पण 
    का काम करता है। इन भागों से परावर्तित तरंगों के व्यतिकरण 
    से भी विवर्तन पैटर्न बनता है। इस ग्रेटिंग को अवतल ग्रेटिंग 
    (</span><span padma_font_family_property="Courier" style="font-size: 14pt; font-family: Courier;">Concave grating</span><span   style="font-size: 14pt; font-family: DV-TTSurekhEN;">) कहते हैं। इसका आविष्कार रोलैंड 
    (</span><span padma_font_family_property="Courier" style="font-size: 14pt; font-family: Courier;">Rowland</span><span   style="font-size: 14pt; font-family: DV-TTSurekhEN;">) ने किया था। अवतल 
    ग्रेटिंग अवतल दर्पण का भी काम करता है। अत: विवर्तित किरणों 
    को फोक्स करने के लिए लेंस का प्रयोग नहीं करना पड़ता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">स्पेक्ट्रमिकी 
    (</span><span padma_font_family_property="Courier" style="font-size: 14pt; font-family: Courier;">spectroscopy</span><span   style="font-size: 14pt; font-family: DV-TTSurekhEN;">) में स्पेक्ट्रम प्राप्त करने के लिए वक्र 
    ग्रेटिंग से बड़े उपयोगी स्पेक्ट्रोग्राफ बनाए गए हैं। वक्र ग्रेटिंग 
    के लिए भी तरंगदैर्ध्य का सूत्र </span><span padma_font_family_property="Courier" style="font-size: 14pt; font-family: Courier;">d (sin <i padma_font_family_property="Courier" style="">i</i> + sin </span><i style=""><span style="font-size: 12pt; font-family: Symbol;"><span padma_font_family_property="Symbol" style="">q</span></span></i><i style=""><span style="font-size: 12pt; font-family: DV-TTSurekhEN;"> </span></i><span padma_font_family_property="Courier" style="font-size: 14pt; font-family: Courier;">) = n </span><span style="font-size: 14pt; font-family: Symbol;"><span padma_font_family_property="Symbol" style="">l</span></span><span   style="font-size: 14pt; font-family: DV-TTSurekhEN;"> 
    ही होता है। दो विभिन्न वर्णों की रश्मियों (</span><span style="font-size: 14pt; font-family: Symbol;"><span padma_font_family_property="Symbol" style="">l</span></span><sub><span   style="font-size: 14pt; font-family: DV-TTSurekhEN;">१</span></sub><span   style="font-size: 14pt; font-family: DV-TTSurekhEN;">,<sub> 
    </sub></span><span style="font-size: 14pt; font-family: Symbol;"><span padma_font_family_property="Symbol" style="">l</span></span><sub><span   style="font-size: 14pt; font-family: DV-TTSurekhEN;">२</span></sub><span   style="font-size: 14pt; font-family: DV-TTSurekhEN;">) 
    को एक दूसरे से पृथक् करने की क्षमता को ग्रेटिंग की वर्णविक्षेपण 
    क्षमता (</span><span padma_font_family_property="Courier" style="font-size: 14pt; font-family: Courier;">Dispersive Power</span><span   style="font-size: 14pt; font-family: DV-TTSurekhEN;">) कहा जाता है। 
    यदि </span><span style="font-size: 14pt; font-family: Symbol;"><span padma_font_family_property="Symbol" style="">l</span></span><sub><span   style="font-size: 14pt; font-family: DV-TTSurekhEN;">१</span></sub><span style="font-size: 14pt; font-family: Symbol;"><span padma_font_family_property="Symbol" style="">-</span></span><span style="font-size: 14pt; font-family: Symbol;"><span padma_font_family_property="Symbol" style="">l</span></span><sub><span   style="font-size: 14pt; font-family: DV-TTSurekhEN;">२ 
    </span></sub><span style="font-size: 14pt; font-family: Symbol;"><span padma_font_family_property="Symbol" style="">=</span></span><span style="font-size: 14pt; font-family: DV-TTSurekhEN;"> </span><span style="font-size: 14pt; font-family: Symbol;"><span padma_font_family_property="Symbol" style="">D</span></span><span style="font-size: 14pt; font-family: Symbol;"><span padma_font_family_property="Symbol" style="">l</span></span><span   style="font-size: 14pt; font-family: DV-TTSurekhEN;"> 
    हो और इनके विवर्तन कोण क्रमश:</span><i style=""><span style="font-size: 12pt; font-family: DV-TTSurekhEN;"> </span></i><i style=""><span style="font-size: 12pt; font-family: Symbol;"><span padma_font_family_property="Symbol" style="">q</span></span></i><sub><span   style="font-size: 12pt; font-family: DV-TTSurekhEN;">१</span></sub><i style=""><span style="font-size: 12pt; font-family: DV-TTSurekhEN;"> </span></i><span   style="font-size: 14pt; font-family: DV-TTSurekhEN;">और </span><i style=""><span style="font-size: 12pt; font-family: Symbol;"><span padma_font_family_property="Symbol" style="">q</span></span></i><sub><span   style="font-size: 12pt; font-family: DV-TTSurekhEN;">२ 
    </span></sub><span   style="font-size: 14pt; font-family: DV-TTSurekhEN;">हों 
    तथा </span><i style=""><span style="font-size: 12pt; font-family: Symbol;"><span padma_font_family_property="Symbol" style="">q</span></span></i><sub><span   style="font-size: 12pt; font-family: DV-TTSurekhEN;">१</span></sub><span style="font-size: 14pt; font-family: DV-TTSurekhEN;"> 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span style="font-size: 14pt; font-family: DV-TTSurekhEN;"> </span><i style=""><span style="font-size: 12pt; font-family: Symbol;"><span padma_font_family_property="Symbol" style="">q</span></span></i><sub><span   style="font-size: 12pt; font-family: DV-TTSurekhEN;">२</span></sub><span style="font-size: 14pt; font-family: DV-TTSurekhEN;"> 
    </span><span style="font-size: 14pt; font-family: Symbol;"><span padma_font_family_property="Symbol" style="">=</span></span><span style="font-size: 14pt; font-family: DV-TTSurekhEN;"> </span><span style="font-size: 14pt; font-family: Symbol;"><span padma_font_family_property="Symbol" style="">D</span></span><i style=""><span style="font-size: 12pt; font-family: Symbol;"><span padma_font_family_property="Symbol" style="">q</span></span></i><span   style="font-size: 14pt; font-family: DV-TTSurekhEN;"> 
    हो, तो ग्रेटिंग की वर्ण विक्षेपण क्षमता <sub> <img src="110059_files/image002.gif" v:shapes="_x0000_i1025" height="48" width="79"> </sub> <span   style="">श्</span>होती 
    है। तंरगदैर्घ्य के सूत्र से इसका मान <sub> <img src="110059_files/image004.gif" v:shapes="_x0000_i1026" height="43" width="89"> </sub> <span   style="">श्</span>होता 
    है। क्रमश: उच्चतर कोटि में वर्ण विक्षेपण क्षमता बढ़ती जाती 
    है। यदि </span><span style="font-size: 14pt; font-family: Symbol;"><span padma_font_family_property="Symbol" style="">l</span></span><span   style="font-size: 14pt; font-family: DV-TTSurekhEN;"> और </span><span style="font-size: 14pt; font-family: Symbol;"><span padma_font_family_property="Symbol" style="">l</span></span><span padma_font_family_property="Courier" style="font-size: 14pt; font-family: Courier;">+d</span><span style="font-size: 14pt; font-family: Symbol;"><span padma_font_family_property="Symbol" style="">l</span></span><span   style="font-size: 14pt; font-family: DV-TTSurekhEN;"> दो अत्यंत समीपवर्ती 
    विकिरण (</span><span padma_font_family_property="Courier" style="font-size: 14pt; font-family: Courier;">radiations</span><span   style="font-size: 14pt; font-family: DV-TTSurekhEN;">) हों और ग्रेटिंग द्वारा 
    इनको एक दूसरे से अलग अलग देखा जा सके तो </span><span style="font-size: 14pt; font-family: Symbol;"><span padma_font_family_property="Symbol" style="">l</span></span><span padma_font_family_property="Courier" style="font-size: 14pt; font-family: Courier;">+d</span><span style="font-size: 14pt; font-family: Symbol;"><span padma_font_family_property="Symbol" style="">l</span></span><span   style="font-size: 14pt; font-family: DV-TTSurekhEN;"> को ग्रेटिंग की 
    विभेदन क्षमता (</span><span padma_font_family_property="Courier" style="font-size: 14pt; font-family: Courier;">resolving power</span><span   style="font-size: 14pt; font-family: DV-TTSurekhEN;">) कहते हैं। तरंगदैर्ध्य 
    के सूत्र से <sub> <img src="110059_files/image006.gif" v:shapes="_x0000_i1027" height="43" width="72"> </sub> <span   style="">श्</span>होता 
    है। </span><span padma_font_family_property="Courier" style="font-size: 14pt; font-family: Courier;">N</span><span   style="font-size: 14pt; font-family: DV-TTSurekhEN;"> 
    ग्रेटिंग पर बनी हुई कुल रेखाओं (या रेखाछिद्रों) की संख्या 
    है। क्रमश: उच्च्तर कोटि में विभेदन क्षमता भी बढ़ती जाती है।</span></p>
  <p class="MsoNormal" style="text-align: center;" align="center"><b style=""><span   style="font-size: 14pt; font-family: DV-TTSurekhEN;">फ्रेनेल 
    विवर्तन</span></b></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">(अ) छाया का बनना</span></b><span style="font-size: 14pt; font-family: DV-TTSurekhEN;"> 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> छाया के किनारे 
    पर विवर्तन पैटर्न का बनना प्रकाश के सरल रैखिक गमन से 
    नहीं समझाया जा सकता है। इसे समझाने के लिए फ्रैनेल ने 
    तरंग सिद्धांत का उपयोग किया। किसी तरंगाग्र के विभिन्न बिंदुओं 
    का प्रभाव समझाने के लिए उन्होंने अर्ध काल जोन (</span><span padma_font_family_property="Courier" style="font-size: 14pt; font-family: Courier;">Half Period Zones</span><span   style="font-size: 14pt; font-family: DV-TTSurekhEN;">) का सिद्धांत प्रतिपादित किया। इस 
    सिद्धांत के आधार पर बनाया गया ज़ोन प्लेट लेंस की भाँति 
    काम करता है और फ्रेनेल के सिद्धांत की पुष्टि करता है।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">(ब) गोल छिद्र से विवर्तन</span></b><span style="font-size: 14pt; font-family: DV-TTSurekhEN;"> 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> यदि किसी अत्यंत 
    छोटे छिद्र पर एकवर्णी समतल तरंगाग्र आपतित होता हो, तो 
    पर्दें पर इसका विवर्तन पैटर्न बन जाता है। इस पैटर्न 
    में वृत्ताकार धारियाँ (</span><span padma_font_family_property="Courier" style="font-size: 14pt; font-family: Courier;">circular fringes</span><span   style="font-size: 14pt; font-family: DV-TTSurekhEN;">) पाई जाती 
    हैं। सबसे बाहरी धारी सबसे अधिक मोटी होती है और भीतरी 
    धारियाँ क्रमश: पतली होती हैं। फ्रेनेल के अर्धकाल ज़ोन के 
    आधार पर इस विवर्तन की व्याख्या की जा सकती है। यदि छिद्र 
    का आकार प्रथम अर्धकाल ज़ोन के बराबर हो और पैटर्न के 
    केंद्र तथा छिद्र की परिधि की दूरियों का अंतर (</span><span padma_font_family_property="Courier" style="font-size: 14pt; font-family: Courier;">2 
    =m+1</span><span   style="font-size: 14pt; font-family: DV-TTSurekhEN;">) </span><span style="font-size: 14pt; font-family: Symbol;"><span padma_font_family_property="Symbol" style="">l</span></span><span   style="font-size: 14pt; font-family: DV-TTSurekhEN;">/२ 
    हो, तो पैटर्न का केंद्र प्रकाशित होता है। यदि पर्दे से छिद्र 
    की दूरी स्थिर रखकर छिद्र का आकार बढ़ाते जाएँ, तो यह केंद्र 
    क्रमश: प्रकाशित (</span><span padma_font_family_property="Courier" style="font-size: 14pt; font-family: Courier;">bright</span><span   style="font-size: 14pt; font-family: DV-TTSurekhEN;">) और अप्रकाशित (</span><span padma_font_family_property="Courier" style="font-size: 14pt; font-family: Courier;">dark</span><span   style="font-size: 14pt; font-family: DV-TTSurekhEN;">) 
    होता है। जब छिद्र का आकार (</span><span padma_font_family_property="Courier" style="font-size: 14pt; font-family: Courier;">2m+1</span><span   style="font-size: 14pt; font-family: DV-TTSurekhEN;">) 
    अर्धकाल-ज़ोन समाविष्ट करता है, तो पैटर्न का केंद्र चमकीला 
    होता है और जब छिद्र में २ </span><span padma_font_family_property="Courier" style="font-size: 14pt; font-family: Courier;">m</span><span   style="font-size: 14pt; font-family: DV-TTSurekhEN;"> 
    अर्ध-काल-ज़ोन समाविष्ट होते हैं, तो केंद्र काला होता है। 
    छिद्र को स्थिर रखकर पर्दें को उससे समीप या दूर लाने पर 
    भी केंद्र पर परिवर्तन होता है। यदि पैटर्न के केंद्र से छिद्र 
    के केंद्र और छिद्र की परिधि की दूरियों का अंतर (</span><span padma_font_family_property="Courier" style="font-size: 14pt; font-family: Courier;">2 
    m+1</span><span   style="font-size: 14pt; font-family: DV-TTSurekhEN;">) </span><span style="font-size: 14pt; font-family: Symbol;"><span padma_font_family_property="Symbol" style="">l</span></span><span   style="font-size: 14pt; font-family: DV-TTSurekhEN;">/२ 
    हो, तो केंद्र चमकीला, अन्यथा काला, होता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">गोल 
    डिस्क के विवर्तन पैटर्न के केंद्र पर सर्वदा एक चमकीली बिंदी 
    बनती है।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">प्रकाशीय यंत्रों की विभेदन क्षमता</span></b><span   style="font-size: 14pt; font-family: DV-TTSurekhEN;"> 
    (</span><span padma_font_family_property="Courier" style="font-size: 14pt; font-family: Courier;">Resolving 
    power of optical instruments</span><span   style="font-size: 14pt; font-family: DV-TTSurekhEN;">) </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    किसी प्रकाशीय यंत्र द्वारा किसी बिंदु स्रोत का बिंब वास्तव में 
    उस यंत्र के द्वारक (</span><span padma_font_family_property="Courier" style="font-size: 14pt; font-family: Courier;">aperture</span><span   style="font-size: 14pt; font-family: DV-TTSurekhEN;">) से होकर जानेवाली 
    तंरगों का विवर्तन पैटर्न होता है। यदि दो बिंदु स्रोत अत्यंत 
    पास पास हों, तो यंत्र द्वारा प्रत्येक का एक एक विवर्तन पैटर्न 
    बनता है। चूँकि सभी प्रकाशीय यंत्रों में वर्तुल द्वारक (</span><span padma_font_family_property="Courier" style="font-size: 14pt; font-family: Courier;">circular 
    aperture</span><span   style="font-size: 14pt; font-family: DV-TTSurekhEN;">) होता है, अत: बिंदु स्रोतों के विवर्तन 
    पैटर्न में वर्तुल बिंदु (</span><span padma_font_family_property="Courier" style="font-size: 14pt; font-family: Courier;">spot</span><span   style="font-size: 14pt; font-family: DV-TTSurekhEN;">) बनता है और उसके 
    किनारे किनारे कई वर्तुल वलय (</span><span padma_font_family_property="Courier" style="font-size: 14pt; font-family: Courier;">rings</span><span   style="font-size: 14pt; font-family: DV-TTSurekhEN;">) 
    होते हैं। यंत्र का द्वारक जितना ही बड़ा होता है, विवर्तन 
    पैटर्न उतने ही छोटे बनते हैं। यदि प्रकाशीय यंत्र द्वारा दो 
    अत्यंत समीपस्थ बिंदु स्रोतों के विवर्तन पैटर्न इतने छोटे 
    और स्पष्ट बनें कि एक का केंद्रीय महत्तम (</span><span padma_font_family_property="Courier" style="font-size: 14pt; font-family: Courier;">central 
    maximum</span><span   style="font-size: 14pt; font-family: DV-TTSurekhEN;">) प्रकाशित भाग दूसरे के सर्वप्रथम न्यूनतम 
    (</span><span padma_font_family_property="Courier" style="font-size: 14pt; font-family: Courier;">first minimum</span><span   style="font-size: 14pt; font-family: DV-TTSurekhEN;">) प्रकाशित भाग पर पड़े, 
    तो दोनों के केंद्रीय बिंदु (</span><span padma_font_family_property="Courier" style="font-size: 14pt; font-family: Courier;">spots</span><span   style="font-size: 14pt; font-family: DV-TTSurekhEN;">) 
    स्पष्ट देखें जा सकते हैं। प्रकाशीय यंत्र की इस क्षमता को विभेदन 
    क्षमता (</span><span padma_font_family_property="Courier" style="font-size: 14pt; font-family: Courier;">Resolving Power</span><span   style="font-size: 14pt; font-family: DV-TTSurekhEN;">) कहते हैं।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">किरीट या कोरोना </span></b><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">Corona</span><span   style="font-size: 14pt; font-family: DV-TTSurekhEN;">) 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> बहुधा आकाश 
    में बादलों की उपस्थिति के समय सूर्य अथवा चंद्रमा के चारों 
    ओर एक चमकीला घेरा दिखाई पड़ता है। इसे किरीट कहते 
    हैं (<b   style="">देखें किरीट</b>)। पानी की 
    नन्हीं बूँदों द्वारा प्रकाश का विवर्तन होने से ही किरीट बनते 
    हैं। स्पष्ट किरीट के लिए नन्हीं बूँदों का समाकार होना आवश्यक 
    होता है। ये बूँदे जितनी ही अधिक छोटी होती हैं किरीट 
    का व्यास उतना ही बड़ा होता है। टी यंग (</span><span padma_font_family_property="Courier" style="font-size: 14pt; font-family: Courier;">T. Young</span><span   style="font-size: 14pt; font-family: DV-TTSurekhEN;">) 
    ने किरीटों का व्यास नापकर जलकणों के व्यास की गणना करने 
    के लिए यंत्र बनाया था, जिसे तंतुमापी (</span><span padma_font_family_property="Courier" style="font-size: 14pt; font-family: Courier;">Eriometer</span><span   style="font-size: 14pt; font-family: DV-TTSurekhEN;">) 
    कहते हैं।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">विवर्तन और व्यतिकरण में भेद</span></b><span   style="font-size: 14pt; font-family: DV-TTSurekhEN;"> 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> विवर्तन और 
    व्यतिकरण में सिद्धांतत: कोई भेद नहीं है। तब भी बहुधा 
    यह कहा जाता है कि व्यतिकरण में कुछ नियत संख्या के प्रकाशपुंजों 
    का अध्यारोपण (</span><span padma_font_family_property="Courier" style="font-size: 14pt; font-family: Courier;">superposition</span><span   style="font-size: 14pt; font-family: DV-TTSurekhEN;">) होने से तरंग 
    आयाम (</span><span padma_font_family_property="Courier" style="font-size: 14pt; font-family: Courier;">wave amplitude</span><span   style="font-size: 14pt; font-family: DV-TTSurekhEN;">) के प्रत्येक अतिसूक्ष्म 
    खंडों (</span><span padma_font_family_property="Courier" style="font-size: 14pt; font-family: Courier;">elements</span><span   style="font-size: 14pt; font-family: DV-TTSurekhEN;">) के प्रभाव का समाकलन 
    (</span><span padma_font_family_property="Courier" style="font-size: 14pt; font-family: Courier;">integrate</span><span   style="font-size: 14pt; font-family: DV-TTSurekhEN;">) करके तरंग का आयाम 
    ज्ञात किया जाता है। एक से अधिक रेखाछिद्रों का विवर्तन पैटर्न, 
    विवर्तन और व्यतिकरण के संयुक्त प्रभाव से, बनता है। संक्षेप 
    में विवर्तन व्यतिकरण का ही किंचित् क्लिष्ट रूप है।<span   style="">   </span>(श्रवण 
    कुमार तिवारी)</span></p>
</div>
</body></html>