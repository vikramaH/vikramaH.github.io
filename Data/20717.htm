<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >करमान</b> 
  (प्राचीन करमेनिया) 
  बलूचिस्तान (पाकिस्तान) 
  के पश्चिम एक प्रदेश 
  है जिसमें पूर्वी 
  ईरान के मकरान 
  तथा बलूचिस्तान 
  के प्रदेश सम्मिलित 
  हैं। संपूर्ण प्रदेश 
  उत्तर-पश्चिम से 
  दक्षिण-पूर्व जानेवाली 
  पर्वतश्रेणियों 
  से घिरा हुआ 
  है जिसके उत्तर 
  में कुहरुड की श्रेणियाँ 
  मिलती हैं। इनकी 
  अधिकतम ऊँचाई 
  १५,००० फुट है। दक्षिण 
  की पर्वतश्रेणियाँ 
  अपेक्षाकृत कम 
  ऊँची हैं, परंतु 
  वर्ष के अधिकांश 
  भाग तक इन श्रेणियों 
  की चोटियों 
  पर बर्फ जमी 
  रहती है। करमान 
  में कोई महत्वपूर्ण 
  नदी नहीं है। </font></p>
<font size="2"> 
<p><font    size="4">करमान 
  का उत्तरी तथा 
  उत्तरपूर्वी भाग 
  पूर्वत: रेगिस्तान 
  है जिसमें वनस्पति 
  नाम मात्र को 
  नहीं मिलती। यहाँ 
  की जलवायु बहुत 
  ठंडी है, परंतु 
  कुछ प्रदेशों तथा 
  घाटियों में सिंचाई 
  द्वारा गेहूँ, 
  जौ, खजूर, पोस्ता 
  आदि उगाते हैं। 
  भेड़, बकरी चराना 
  मुख्य उद्यम है और 
  बकरियों के 
  बाल से, जिसे 
  'कुर्क' कहते हैं, 
  शाल तैयार किए 
  जाते हैं। ये शाल 
  इस स्थान के नाम 
  से प्रसिद्ध हैं। अधिकतर 
  निवासी ईरानी 
  हैं, परंतु यायावर 
  जातियों में अरब, 
  तुर्क और कुर्द 
  लोगों की संख्या 
  अधिक है।</font></p>
<p><font    size="4">प्रदेश का 
  कुल क्षेत्रफल ६५,००० वर्ग 
  मील, और जनसंख्या 
  १९६६ में, ७,७३,६६९ थी। करमान 
  यहाँ की राजधानी 
  तथा बंदर अब्बास 
  यहाँ का बंदरगाह 
  है। करमान नगर 
  (राजधानी) की 
  जनसंख्या १९६६ में १,१८,३४४ 
  थी।</font></p>
</font> 
</body></html>