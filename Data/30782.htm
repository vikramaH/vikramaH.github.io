<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="4"><b  >खैर</b></font><font    size="4">
 भारतीय पहाड़ी पक्षी जो प्राय: ४ हजार से १५ हजार फुट की ऊँचाई पर ही देखने
 में आता है। किंतु अपनी शर्मीली आदत के कारण यह सरलता से देखने में नहीं 
आता। अपनी तेज आवाज के आधार पर ही उसके कहीं होने का पता चलता है। वह हमेशा
 घनी झाड़ियों में घुसा रहता है। पेड़ पर कभी नहीं चढ़ता। यदा कदा कीड़े मकोड़ों
 की तलाश में घास के मैदानों में भी इसके झुंड दिखाई पड़ जाते हैं।</font></p><font  size="4">
<p  >यह पक्षी आकार में छोटा, 
महज ६ इंच का होता है। इसके पीठ और डैने का रंग खैरा (कत्थई) होता है; सिर 
का ऊपरी भाग ललछौंह और आँख के ऊपर एक सफेद लकीर होती है। दुम के पैरों के 
सिरे सफेद और नीचे का हिस्सा हलका पीलापन लिए सफेद होता है। (प. ला. गु.)</p>
</font> 
<p><font    size="4">सं. ग्रं.</font><font padma_font_family_property="Courier New" face="Courier New" size="4">-</font><font    size="4">सुरेश 
  सिंह : भारतीय 
  पक्षी। (परमेश्वरीलाल 
  गुप्त)</font></p>
<font size="2"></font></body></html>