<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">वाल्व </span></b><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">Valve</span><span   style="font-size: 14pt; font-family: DV-TTSurekhEN;">) 
    वे यांत्रिक युक्तियाँ हैं जिनका उपयोग पाइप तथा जैविक 
    वाहिकाओं (</span><span padma_font_family_property="Courier" style="font-size: 14pt; font-family: Courier;">vessels</span><span   style="font-size: 14pt; font-family: DV-TTSurekhEN;">) में तरल के प्रवाह 
    को रोकने के लिए किया जाता है१ शरीर क्रिया-विज्ञान (</span><span padma_font_family_property="Courier" style="font-size: 14pt; font-family: Courier;">physiology</span><span   style="font-size: 14pt; font-family: DV-TTSurekhEN;">) 
    में भी इस</span><b style=""><span style="font-size: 16pt; font-family: DV-TTSurekhEN;"></span></b></p>
  <h4  >विधि प्रकार के वाल्व</h4>
  <p class="MsoNormal"><span   style="font-size: 14pt; font-family: DV-TTSurekhEN;">१. 
    शरीर की शिराओं के वाल्व; ये रक्त के हदय की ओर जाने पर 
    खुलते और विपरीत दिशा में जाने पर बंद हो जाते हैं; <b   style="">क. </b>वाल्व। २. पंप का वाल्व दाब 
    के बढ़ जाने से खुलता और घट जाने से बंद होता है। ३. पेट्रोल 
    से चलनेवाले इंजन का वाल्व, गिअर (</span><span padma_font_family_property="Courier" style="font-size: 14pt; font-family: Courier;">gear</span><span   style="font-size: 14pt; font-family: DV-TTSurekhEN;">) 
    और गाम (</span><span padma_font_family_property="Courier" style="font-size: 14pt; font-family: Courier;">cam</span><span   style="font-size: 14pt; font-family: DV-TTSurekhEN;">) से खुलता तथा सशक्त स्प्रिंग द्वारा बंद 
    होता है। ४. जल की टोंटी का वाल्व, हाथ से पेंच को घुमाने 
    पर खुलता और बंद होता है। ५. वाल्व में एक सुई को घुसेड़ 
    या निकालकर तरल पदार्थ के बहाव को नियंत्रित किया जाता 
    है। ६. भाप इंजन में सरक वाल्व, आगे पीछे चलकर वाल्व के 
    भाग को खोलता और बंद करता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">शब्द 
    का प्रयोग उन प्राकृतिक वृद्धियों के लिए किया जाता है, जो शरीर 
    में वे ही कार्य करती हैं जिन्हें यांत्रिक वाल्व करते हैं। इन 
    प्राकृतिक वृद्धियों में हृदय के वाल्व उल्लेखनीय हैं, जो खुलकर 
    या बंद होकर हृदयकोष्ठ से रक्त के प्रवाह को नियंत्रित करते 
    हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">अनेक 
    प्रकार के यांत्रिक वाल्व आजकल उपयोग में आ रहे हैं, जिनमें 
    स्वचालित (</span><span padma_font_family_property="Courier" style="font-size: 14pt; font-family: Courier;">automatic</span><span   style="font-size: 14pt; font-family: DV-TTSurekhEN;">), अस्वचालित (</span><span padma_font_family_property="Courier" style="font-size: 14pt; font-family: Courier;">nonautomatic</span><span   style="font-size: 14pt; font-family: DV-TTSurekhEN;">) 
    तथा सरक (</span><span padma_font_family_property="Courier" style="font-size: 14pt; font-family: Courier;">slide</span><span   style="font-size: 14pt; font-family: DV-TTSurekhEN;">) वाल्व अच्छी तरह प्रचलित हैं। स्वचालित 
    वाल्व तरल की दाब तथा पश्चदाब (</span><span padma_font_family_property="Courier" style="font-size: 14pt; font-family: Courier;">back 
    pressure</span><span   style="font-size: 14pt; font-family: DV-TTSurekhEN;">) से खुलते एवं बंद होते हैं। वास्तव में 
    ये वाल्व लघु कपाट हैं, जो मुख के एक ओर झुलते हुए खुल 
    जाते हैं। जब वाल्व के पीछे तरल की दाब होती है, तो तरल 
    की दाब वाल्व को खुलने के लिए दबाव डालती है और तरल 
    वाल्व को ढकेलकर निकल जाता है। इसके बाद दूसरी ओर 
    की दाब वाल्व को पीछे जाने के लिए दबाव डालती है और वाल्व 
    लौटकर मुख को बंद कर देता है। हृदय का वाल्व इसी प्रकार 
    कार्य करता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">अस्वचालित 
    वाल्व हाथ या अन्य किसी बाह्य बल से खोला जाता है, पानी की 
    टोंटी का वाल्व इसी श्रेणी का (चित्र में ४.) है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">भाप 
    इंजन के सिलिंडर के वाल्व की तरह सरक वाल्व कार्य करता 
    (चित्र में ६) है। सरक वाल्व का गतिशील भाग पीछे की ओर सरक 
    जाता और सिलिंडर में बने मुखों के आरपार आगे की ओर निकल 
    जाता है। वाल्व का सरकनेवाला भाग सरकने की दिशा बदलकर 
    सिलिंडर के मुखों को खोलता तथा बंद करता है।<span   style="">  
 
    </span>(अजित नारायण मेहरोत्रा)</span></p>
</div>
</body></html>