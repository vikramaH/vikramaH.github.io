<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<font >
<p  ><b  >अल्बम</b> प्राचीन 
  रोम में इस शब्द 
  का प्रयोग लकड़ी 
  के एक तख्ते के लिए 
  होता था जिसपर 
  सफेद खड़िया से 
  लेप लगाकर काले 
  अक्षरों में जनसूचनाएँ 
  लिख दी जाती 
  थीं। मजिस्ट्रटों 
  की वार्षिक घोषणाएँ, 
  सिनेटरों और 
  न्यायालय के अधिकारियों 
  आदि की नामसूचियाँ 
  भी इसी प्रकार 
  प्रकाशित की जाती 
  थी। परंतु आजकल 
  'अल्बम' शब्द का व्यवहार 
  एक दूसरे अर्थ 
  में होता है, उन 
  जिल्दों के अर्थ 
  में जिनमें मोटी 
  दफ्तियों के बीच 
  सादे कागज बंधे 
  रहते हैं, जिनपर 
  चित्र चिपका दिए 
  जाते हैं, अथवा 
  संभ्रांत या महान् 
  व्यक्तियों के हस्ताक्षर 
  लिए जाते हैं। 	(ओ.ना.उ.)</p>
</font>
<p><font ><b></b></font></p>
</body></html>