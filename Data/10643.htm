<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<font >
<p  ><b  >अल्बेर्ती, लियोन 
  बतिस्ता</b> (१४०४-१४७२) इटली 
  का कवि, गायक, 
  दार्शनिक, चित्रकार, 
  और वास्तुकार। 
  अल्बेर्ती वैसे तो 
  पुनर्जागरण 
  काल के विशिष्ट 
  कलाविदों में 
  से था, पर कवि 
  भी वह असाधारण 
  था। उसने २० वर्ष की 
  आयु में इतने सुंदर 
  लातीनी पद लिखे 
  कि भ्रमवश उसे लोगों 
  ने लपिदस् की 
  रचना मानकर 
  छापा। उसने अनेक 
  प्रधान गिरजाघरों 
  की डिज़ाइनें प्रस्तुत 
  कीं और वास्तु 
  पर एक प्रसिद्ध ग्रंथ 
  'दे रे ईदिफिकातोरिया' 
  लिखा जिसके इतालीय, 
  फ्रेंच, स्पेनी, और 
  अंग्रेजी में अनुवाद 
  हुए।</p>
<p style="text-align: left;"   align="RIGHT">(भ.श.उ.)</p>
</font>
<p><font ><b></b></font></p>
</body></html>