<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="4"><b  >दमदम</b></font><font    size="4"> १. स्थिति : २२</font><font padma_font_family_property="Symbol" face="Symbol" size="4">°</font><font    size="4">४२' उ</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> अ</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> तथा ८८</font><font padma_font_family_property="Symbol" face="Symbol" size="4">°</font><font    size="4">२८' पू</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> दे</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4">।
 यह भारत में पश्चिमी बंगाल राज्य के चौबीस परगना जिले में कलकत्ता महानगर 
से छह मील उत्तर-पूर्व में स्थित प्रसिद्ध नगर तथा विख्यात हवाई अड्डा है। 
हवाई अड्डा तथा नगर की संयुक्त जनसंख्या २४,७२६ (१९६१) थी। यहाँ पर जूट, 
काच, दियासलाई, साबुन, लौह तथा इस्पात की चादर बनाने के कारखानें हैं। यहाँ
 चमड़े की सफाई का भी कारखाना है। १९वीं शताब्दी में सर्वप्रथम यहाँ बंदूक 
की दमदम गोलियाँ बनाई गई थीं। इन विशेष प्रकार की गोलियों का उपयोग 
अंग्रेजी सेना ने सबसे पहले पश्चिमोत्तर सीमाप्रांत के आदिवासियों के 
विरुद्ध किया था। १८९९ ई</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4">
 में हेग कॉनफरेंस में इस प्रकार की गोलियों के प्रयोग पर प्रतिबंध लगा 
दिया गया। यहाँ से तीन मील पूर्व-उत्तर-पूर्व में नारायणपुर में 
रेशम-उद्योग-अनुसंधान-केंद्र है। </font></p>
<p> <font    size="4">२. असम राज्य 
  में ब्रह्मपुत्र की 
  घाटी में ब्रह्मपुत्र 
  की शाखा पर 
  डिब्रूगढ़ से ४१ मील 
  पूर्व में स्थित 
  दमदमा नामक 
  स्थान हे, जहाँ 
  चाय के सघन बागान 
  हैं। </font></p>
<p><font padma_font_family_property="Times New Roman, Times, serif" face="Times New Roman, Times, serif" size="4">[<font   >कृष्णमोहन 
  गुप्त</font>]</font></p>
<font size="2"></font></body></html>