<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >कारपेथियन</b> 
  मध्य यूरोप पर्वतमेखला 
  में आल्प्स पर्वत के 
  पूर्व में स्थित 
  एक विशाल पर्वत 
  है। यह पर्वतश्रेणी 
  ब्रातिस्लावा से 
  आरशोवा तक 
  फैली है तथा 
  एक चाप के आकर 
  की है जिसका 
  उन्नतोदर भाग 
  उत्तर-पूर्व की 
  ओर है। लंबाई 
  तथा क्षेत्रफल में 
  यह आल्प्स के तुल्य 
  है परंतु ऊँचाई 
  में आधी है। सर्वोच्च 
  शिखर गर्ल्सडार्फ़स्पिज़ 
  (८,७३७ फुट) है। सरंचना 
  में आल्प्स की भाँति 
  मोड़दार है तथा 
  समवयस्क भी है, 
  परंतु इसकी 
  हिमानियाँ, जलप्रपात 
  तथा झीलें आल्प्सवालियों 
  की अपेक्षा छोटी 
  हैं। श्रेणी के मध्य 
  भाग की चौड़ाई 
  तथा ऊँचाई कम 
  है अत: इसे पार 
  करनेवाले मार्ग 
  वहीं से होकर 
  जाते हैं। 	(प्रे.चं.अ.)</font></p>
</body></html>