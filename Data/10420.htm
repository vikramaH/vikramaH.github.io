<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<font  size="4">
<p  ><b  >अब्दुर्रज्जाक</b> 
  प्रख्यात सूफी। इनका 
  पूरा नाम कमालुद्दीन 
  अब्दुर्रज्ज़ाक अबू 
  अल ग़्नाीम इब्न जमालुउद्दीन 
  अल काशानी था। 
  जैसा नाम से 
  ही स्पष्ट है, ये मूलत: 
  फारस के जिबाल 
  प्रांत में काशान 
  नामक कस्बे के 
  रहनेवाले थे 
  जाए तेहरान इस्फ़हान 
  मार्ग पर लगभग 
  बीचोंबीच स्थित 
  है। इनकी जन्मतिथि 
  का ठीक-ठीक पता 
  नहीं है किंतु हाजी 
  हलीफ़ा ने इनका 
  जन्म ७३० हि. (१३२९-३० ई.) में 
  निश्चित किया 
  हे। एक अन्य स्थान पर 
  हाली हलीफा 
  ने ही उनका जन्म 
  ८८७ हि. (१४८२-८३ ई.) बताया 
  है, लेकिन उक्त स्थल 
  पर किसी भ्रमवश 
  उन्होंने अब्दुर्रज्जाक 
  काशानी के बजाए 
  कमालुउद्दीन अब्सदुर्रज्जाक 
  समरकंदी का 
  जन्म संवत् दे 
  दिया है। जामी 
  (नफ़हात, पृ. ५५७) के 
  अनुसार ये नर्तज 
  निवासी शाह 
  नूरुद्दीन अब्द अज़ समद 
  के शिष्य थे। </p>
</font>
<p><font    size="4">इश्तिलाहात</font><b><sup><font padma_font_family_property="Times New Roman, Times, serif" face="Times New Roman, Times, serif" size="4">_ 
  </font></sup></b><font    size="4">अज--सूफ़ीयाना 
  अब्दुर्रज्जाकृत 
  प्रसिद्ध ग्रंथ है। 
  जिसे सूफी संप्रदायांतर्गत 
  व्यवहृत तकनीकी 
  शब्दों का प्रामाणिक 
  कोश कहा जाता 
  है और जिसके 
  दो भाग हैं। इनकी 
  दूसरी पुस्तक 
  'लताइफ़ अल इलाम 
  फी इशाराती 
  अहल अल इलहाम' में 
  भी सूफियों 
  के तकनीकी शब्दों 
  की व्याख्या है। रज्ज़ाक 
  रचित ' रिसालात 
  फ़ी लक़दा वा लक़दर' 
  का व्याख्या सहित 
  अनुवाद और प्रकाशन 
  गुयार्ड ने किया 
  था। इनकी और 
  भी कई पुस्तकें 
  हैं जैसे कुरान 
  के ३८वें पारे की 
  अन्योक्तिपूर्ण 
  व्याख्या करनेवाली 
  तवीलात अल कुरान 
  एवं इब्न अरबी कृत 
  'फुसूत अल हिकम' 
  तथा अब्दुल्ला अल अंसारी 
  रचित 'मनाज़िल 
  अज़ सायरीन' के 
  ऊपर लिखे गए भाष्य।</font></p>
<font  size="4"> 
<p  >बाद के खेवे 
  के सूफियों की 
  तरह अब्दुर्रज्जाक 
  ने भी, फाराबी 
  इब्न सीना द्वारा 
  मुसलमानों के 
  लिए व्याख्यायित 
  'नव अफलातूनवादी' 
  दर्शन को अपना 
  आधार बनाया। 
  अत: वह सर्वेश्वरवादी 
  थे क्योंकि उक्त दर्शन 
  में संसार को, 
  भारतीय वेदांत 
  की तरह 'सर्व 
  खल्विदं ब्रह्म' कहा 
  गया है और माना 
  गया है कि उसी 
  एक ब्रह्म की ज्योति 
  से संपूर्ण विश्व 
  का अस्तित्व है।</p>
<p  >(कै.चं.श.)</p>
<p><b></b></p>
</font> 
</body></html>