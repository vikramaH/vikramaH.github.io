<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >ऐंसेल्म </b>(१०३३-११०९) 
  अंग्रेज संत और 
  धर्मशास्त्री। धार्मिक 
  विश्वास और बुद्धि 
  के समन्वय विषयक 
  अपने प्रयत्नों के 
  कारण इन्हें मध्ययुगीन 
  दर्शन का संस्थापक 
  भी कहा जाता 
  है। जन्म पीदमोंत 
  के संपन्न अभिजात 
  कुल में १०३३ के लगभग। 
  पिता गुंदल्प 
  उग्र और क्रोधी 
  स्वभाव के थे पर 
  माता एरमेनबर्गा 
  शांत और धार्मिक 
  महिला थीं। उन्हीं 
  की शिक्षा से ऐंसेल्म 
  में धार्मिक विश्वासों 
  की नींव पड़ी। १५ वर्ष 
  की अवस्था में ही 
  उसकी संन्यास लेने 
  की इच्छी थी पर 
  पिता ने अनुमति 
  नहीं दी। इस निराशा 
  का ऐसा दुष्प्रभाव 
  हुआ कि उसे लंबी 
  बीमारी झेलनी 
  पड़ी। रोगमुक्त 
  होने पर अध्ययन 
  को तिलांजलि 
  दे वह सांसारिक 
  भोगविलास और 
  व्यसनों की ओर 
  झुका। इसी समय 
  माँ की मृत्यु हो 
  गई; पिता का स्वभाव 
  अधिकाधिक कठोर 
  तथा घर का वातावरण 
  असहनीय होने 
  पर वह घर त्यागकर 
  घूमते घामते 
  नारमंडी पहुँचा 
  और वहाँ के 
  बेस मठ का फ्ऱायर 
  हो गया। उसकी 
  अध्यक्षता में बेस 
  सारे यूरोप 
  का ज्ञानकेंद्र बन 
  गया। यहीं पर 
  अपनी विख्यात पुस्तक 
  कूर दिउस होमे 
  (क्द्वद्ध क़्ड्ढद्वद्म क्तद्थ्रृड्ढ) लिखी जिसमें 
  प्रायश्चित्त के सिद्धांतों 
  का प्रतिपादन 
  किया गया है। 
  १०९३ में विलयम रूफ़स 
  ने उसे कैंटरबरी 
  का आर्चबिशप 
  नियुक्त कर दिया। 
  शीघ्र ही गिरजे 
  की आय को लेकर 
  दोनों में मतभेद 
  हो गया। राजा 
  ने आय जब्त कर 
  ली; ऐंसेल्म ने क्रुद्ध 
  हो इंग्लैंड छोड़ 
  दिया। बाद में 
  हेनरी प्रथम ने 
  समझौता कर 
  लिया और ११०७ में 
  ऐंसेल्म देश लौट 
  आया।</font></p>
<font size="2"> 
<p><font    size="4">मध्य युग 
  में उसके दार्शनिक 
  सिद्धांतों का 
  उचित संमान नहीं 
  हो पाया क्योंकि 
  वे बिखरे हुए 
  प्रश्नोत्तरों और 
  संभाषणों के 
  रूप में संकलित 
  हैं। पर उनमें श्रेष्ठता, 
  दृष्टिकोण की 
  नवीनता, विचारों 
  की सुगमता और 
  दार्शनिक स्फूर्ति 
  है जो साधारणत: 
  ऐसे ग्रंथों में 
  नहीं मिलती। 	(स.च.)</font></p>
</font> 
</body></html>