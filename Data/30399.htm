<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="4"><b  >कोरल 
  सागर </b></font><font    size="4">प्रशांत 
  महासागर का 
  एक भाग जो आस्ट्रलिया 
  महाद्वीप के पूर्व 
  तथा न्यू हेबीडीज़ 
  एवं न्यू कैलेडोनिया 
  द्वीपों के पश्चिम 
  स्थित है। इसका 
  उत्तरदक्षिण विस्तार 
  तारस जलडमरू 
  से लेकर चेस्टरफील्ड 
  प्रवाली तक है। 
  इसी सागर में 
  विश्व की सबसे 
  बड़ी मूँगे की 
  दीवार आस्ट्रेलिया 
  के पूर्वी तट के 
  समांतर बनी 
  हुई है जिसकी 
  लंबाई लगभग 
  १,२०० मील तथा चौड़ाई 
  १० से ९० मील तक है। 
  यह कई स्थानों 
  पर खंडित है जिनमें 
  होकर जलपोत 
  भीतर तट तक 
  पहुँचते हैं। </font></p>
<p><font    size="4">(नन्हें लाल)</font></p>
<font size="2"></font></body></html>