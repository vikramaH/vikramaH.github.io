<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="5"><b  >आरिस्तोबुलस</b></font><font   > 
  (१६० ई.पू.) कुछ विद्वानों 
  के अनुसार तोलेमी 
  दशम और कुछ 
  के अनुसार तोलेमी 
  द्वितीय के समकालीन; 
  सिकंदरिया 
  के उन प्रारंभिक 
  यहूदी दार्शनिकों 
  में से जो यूनानी 
  दर्शन और यहूदी 
  धर्म दोनों के 
  मध्य सामंजस्य पैदा 
  करना चाहते 
  थे। उन्होंने यह 
  स्थापित करने 
  का प्रयत्न किया 
  कि यूनानी दार्शनिकों 
  ने यहूदी धर्मग्रंथों 
  से अपने दर्शन 
  के लिए प्रोत्साहन 
  प्राप्त किया। उनकी 
  रचनाओं में से 
  एक 'मूसा के धर्मग्रंथ 
  की टीका' के कुछ 
  अंश अब तक प्राप्त 
  हैं। </font></p>
<font > 
<p style="text-align: left;"   align="RIGHT">(वि.ना.पां.)</p>
</font><b></b>
<p><font  size="5"><b></b></font></p>
</body></html>