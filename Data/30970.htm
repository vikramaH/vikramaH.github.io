<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="4"><b  >गारो (पहाड़ी)</b></font><font    size="4"> (स्थिति : २५<sup  >०</sup> ९</font><font padma_font_family_property="Arial" face="Arial" size="4">&#8217;</font><font    size="4"> से २६<sup  >०</sup> १</font><font padma_font_family_property="Arial" face="Arial" size="4">&#8217;</font><font    size="4"> उ. अ. तथा ८९<sup  >०</sup> ४९</font><font padma_font_family_property="Arial" face="Arial" size="4">&#8217;</font><font    size="4"> से ९१<sup  >०</sup> २</font><font padma_font_family_property="Arial" face="Arial" size="4">&#8217;</font><font    size="4"> पू. दे.; क्षेत्रफल ३,११९ वर्ग मील)।</font></p><p>
<font    size="4">भारत
 के असम राज्य में एक पहाड़ी है तथा इसी के नाम का जिला भी है। इसके पूर्व 
में खासी और जयंतिया पहाड़ियाँ, उत्तर में ग्वालपाड़ा जिला और पश्चिम तथा 
दक्षिण-पश्चिम में बँगलादेश है। इस पहाड़ी की सर्वाधिक ऊँचाई ४,६५२</font><font padma_font_family_property="Arial" face="Arial" size="4">&#8217;</font><font    size="4">
 (नोकरेक चोटी की) है जो असम श्रेणी के बिल्कुल पश्चिम में, तुर्रा स्टेशन 
के पूर्व में है। ब्रह्मपुत्र की सहायक नदियों द्वारा जल निकासी होती है; 
इनमें मुख्य सोमेश्वरी नदी है। इस जिले का अधिकांश भाग क्रिटेशियस प्रणाली 
के बालुकाप्रस्तर तथा काँग्लोमरेट से बना हुआ नीस चट्टान का है।</font></p><p>
<font    size="4">यहाँ औसत वर्षा १२५</font><font padma_font_family_property="Arial" face="Arial" size="4">',</font><font    size="4">
 तुर्रा में, अभिलिखित है। संपूर्ण जिला मलेरिया से आक्रांत तथा 
अस्वास्थ्यकर है। इसका नामकरण तिब्बती तथा बर्मी उत्पत्ति की जनजाति गारो 
पर हुआ है और यही यहाँ मुख्यत: आबाद हैं। गारो जनजाति के लोगों के बाल 
घँुघराले होते हैं तथा ये आत्मा के पुनर्जन्म में विश्वास करते हैं।</font></p><p>
<font    size="4">यहाँ की कृषि स्थानपरिवर्तन करनेवाली </font><font padma_font_family_property="Times New Roman, Times, serif" face="Times New Roman, Times, serif" size="4">(Shifting)</font><font    size="4">
 है। जंगल का कुछ भाग जला देते हैं और वहीं फसलें उगाई जाती हैं। कुछ साल 
के बाद फिर दूसरे भागों को इसी प्रकार साफ करके कृषि करते हैं। जंगलों में 
साल और बाँस के पेड़ बहुतायत से मिलते हैं। यहाँ लाख का उत्पादन भी होता है।
 कृषि उपज में धान, कपास, सरसों, जूट, ईख तथा तंबाकू मुख्य हैं।</font></p>
<font  size="4"> 
<p  >आवागमन के साधनों 
  का अभाव है। यहाँ 
  तेल, चूना पत्थर 
  तथा कोयले के 
  निक्षेप मिलते 
  हैं। कोयले के 
  निक्षेप तक रेलमार्ग 
  गया हुआ है। सभी 
  भागों में बैलगाड़ी 
  के मार्ग हैं।</p>
<p  >मुख्य गाँव तुर्रा, 
  गारोबाधा 
  तथा फूलबाड़ी 
  हैं। (राजेंद्रप्रसाद 
  सिंह)</p>
</font><font size="2"></font>
</body></html>