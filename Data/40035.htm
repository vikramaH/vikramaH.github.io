<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="5"><b  >गोथनबर्ग</b></font><font    size="4"> 
  स्वीडन के कैटेगैट 
  जिले में स्थित 
  एक बंदरगाह है, 
  जो यटा (</font><font padma_font_family_property="Times New Roman, Times, serif" face="Times New Roman, Times, serif" size="4">Gota</font><font    size="4">) 
  नदी के तट पर 
  मुहाने से पाँच 
  मील भीतर स्टाकहोम 
  से २८५ मील दक्षिण-पश्चिम 
  में स्थित है। सर्वप्रथम 
  १६०३ ई. में चहारदीवारियों 
  से घिरे हुए एक 
  किले के रूप में, 
  नगर का प्रादुर्भाव 
  हुआ। किंतु डेनिस 
  लोगों ने कालामार 
  की लड़ाई में इसे 
  नष्ट कर दिया। 
  पुन: १६१९ ई. में गुस्तवस 
  एदाल्फस ने नगर 
  की नींव डाली। बंदरगाह 
  का विकास १८वीं 
  शताब्दी के अंत 
  में हुआ जब इंग्लैंड 
  के व्यापारियों 
  ने यहाँ मछलियों 
  का डिपो खोला। 
  १८३२ ई. में यटा नहर 
  तथा पश्चिम रेलवे 
  खुल जाने से यहाँ 
  का व्यापार तथा 
  आबादी तीव्र गति 
  से बढ़ी।</font></p>
<font  size="4"> 
<p  >गोथनबर्ग स्वीडन 
  का प्रथम बंदरगाह 
  तथा दूसरा प्रधान 
  नगर है। १९२२ ई. से 
  यह करमुक्त बंदरगाह 
  हो गया है। बंदरगाह 
  से औसत आयात-निर्यात 
  १४ लाख टन प्रति वर्ष 
  होता है। यहाँ 
  पानी का जहाज 
  बनाने का बहुत 
  बड़ा केंद्र है। सूती 
  मिलें, रसायनक 
  कागज, चमड़े, शराब 
  तथा लकड़ी के बहुत 
  से कारखाने 
  हैं। नगर पूर्ण 
  विकसित तथा 
  आधुनिक ढंग 
  का है जो प्रमुख 
  शिक्षाकेंद्रों, व्यवसायों 
  तथा धार्मिक संस्थाओं 
  से परिपूर्ण 
  है। यहाँ की जनसंख्या 
  ३, ९७, २०५ (१९५९) थी।	(हरि 
  हर सिंह.)</p>
</font><b></b> 
<p><font  size="5"><b></b></font></p>
</body></html>