<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="5"><b  >ग्रीस </b></font><font    size="5">(<b  >यूनान</b>)</font><font    size="4"> 
  स्थिति : ३५<font padma_font_family_property="Symbol" face="Symbol">°</font> से 
  ४१<font padma_font_family_property="Symbol" face="Symbol">°</font> ३०<font padma_font_family_property="Symbol" face="Symbol">¢</font> उ.अ. 
  तथा १९<font padma_font_family_property="Symbol" face="Symbol">°</font> ३०<font padma_font_family_property="Symbol" face="Symbol">¢</font> 
  से २७<font padma_font_family_property="Symbol" face="Symbol">°</font> पू.दे.; 
  क्षेत्रफल<font padma_font_family_property="Symbol" face="Symbol">-</font> ५१,१८२ 
  वर्ग मील, जनसंख्या 
  ८५,५५,००० (१९५८, अनुमानित) 
  बालकन प्रायद्वीप 
  के दक्षिणी भाग 
  में बालकन राज्य 
  का एक देश है जिसके 
  उत्तर में अल्बानिया, 
  यूगोस्लाविया 
  और बलगेरिया, 
  पूर्व के तुर्की, 
  दक्षिण-पश्चिम, दक्षिण 
  और दक्षिण-पूर्व 
  में क्रमश: आयोनियन 
  सागर, भूमध्यसागर 
  और ईजियन 
  सगर स्थित हैं। 
  यूनान को हेलाज़ 
  (</font><font padma_font_family_property="Times New Roman, Times, serif" face="Times New Roman, Times, serif" size="4">Hellas</font><font    size="4">) 
  का राज्य कहते 
  हैं।</font></p>
<p> <font    size="4">ग्रीस की 
  सबसे आकर्षक 
  भौगोलिक विशेषता 
  उसके पर्वतीय 
  भाग, बहुत गहरी 
  कटी फटी तटरेखा 
  तथा द्वीपों की 
  अधिकता है। पर्वतश्रेणियाँ 
  इसके ३/४ क्षेत्र में फैली 
  हुई हैं। पश्चिमी 
  भाग में पिंडस पर्वत 
  समुद्र और तटरेखा 
  के समांतर लगातार 
  फैला हुआ है। 
  इसके विपरीत, 
  पूर्व में पर्वतश्रेणियाँ 
  समुद्र के साथ 
  समकोण बनाती 
  हुई चलती हैं। 
  इस प्रकार की छिन्न 
  भिन्न तटरेखा 
  और यूरोप 
  में एक अद्भुत झालरदार 
  (</font><font padma_font_family_property="Times New Roman, Times, serif" face="Times New Roman, Times, serif" size="4">Fringed</font><font    size="4">) 
  द्वीप का निर्माण 
  करती हैं। सर्वप्रमुख 
  बंदरगाह इसी 
  झालरदार द्वीप 
  पर स्थित हैं और 
  समीपवर्ती ईजियन 
  समुद्र लगभग २,००० 
  द्वीपों से भरा 
  हुआ है। ये एशिया 
  और यूरोप 
  के बीच में सीढ़ी 
  के पत्थर का काम 
  करते हैं। देश 
  का कोई भी भाग 
  समुद्र से ८० मील 
  से अधिक दूर नहीं 
  है। इस देश में ्थ्रोस, 
  मैसेडोनिया 
  और थेसाली 
  केवल तीन विस्तृत 
  मैदान हैं।</font></p>
<font  size="4"> 
<p  >ग्रीस की जलवायु 
  इसके विस्तार 
  के विचार से 
  असाधारण रूप से 
  भिन्न है। इसके प्रधान 
  कारण ऊँचाई 
  में विभिन्नता, 
  देश की लंबी 
  आकृति और बालकन 
  तथा भूमध्यसागरीय 
  हवाओं की उपस्थिति 
  है। समुद्रतटीय 
  भागों में भूमध्यसागरी 
  जलवायु पाई 
  जाती है जिसकी 
  विशेषता लंबी, 
  उष्ण तथा शुष्क गर्मियाँ 
  और वर्षायुक्त 
  ठंढी जाड़े की 
  ऋतुएँ हैं, थेसाली, 
  मैसेडोनिया 
  तथा ्थ्रोस के मैदानों 
  की जलवायु वर्षा, 
  जाड़े की ऋतु ठंड़ी 
  तथा गर्मियाँ 
  अधिक उष्ण होती 
  हैं। अल्पाइन पर्वत 
  पर तीसरा जलवायु 
  खंड पाया जाता 
  है।</p>
<p  >यूनान को पाँच 
  प्राकृतिक विभागों<font padma_font_family_property="Symbol" face="Symbol">-</font> 
  १. ्थ्रोस और मैसेडोनिया, 
  २. ईपीरस, ३. थेसाली, 
  ४. मध्य ग्रीस और 
  ५. द्वीपसमूह में 
  बाँटा जा सकता 
  है।</p>
<ol>
  <li  >्थ्रोस और मैसेडोनिया<font padma_font_family_property="Symbol" face="Symbol">-</font> 
    उत्तरी भाग पूर्णतया 
    पर्वतीय हैं। वारदर, 
    स्ट्रुमा, नेस्टास 
    और मेरिक 
    प्रमुख नदियाँ 
    हैं। पर्वतीय हैं। 
    समीप विस्तृत 
    मैदान हैं जिनमें 
    खाद्यान्नों, तंबाकू 
    और फलों की 
    खेती होती है। 
    इस प्रदेश में एलेक्जैंड्रोपोलिस, 
    कावला तथा सालोनिका 
    प्रमुख बंदरगाह 
    हैं।</li>
  <li  >ईपीरस<font padma_font_family_property="Symbol" face="Symbol">-</font> 
    अधिकांश भाग 
    पर्वतीय तथा 
    विषम है। इसलिये 
    कुछ सड़कों को 
    छोड़कर यातायात 
    का अन्य कोई साधन 
    नहीं हैं। पर्वतीय 
    लोगों का मुख्य 
    उद्यम भेड़ पालना 
    है। छोटे छोटे 
    मैदानों में 
    कुछ फस्लें, विशेषतया 
    मक्का, पैदा की 
    जाती हैं।</li>
  <li  >मैसेडोनिया 
    की ही तरह थेसाली 
    के मैदान अत्यंत 
    उपजाऊ हैं जहाँ 
    ग्रीस के किसी 
    भी भाग की अपेक्षा 
    व्यापक पैमाने 
    पर खेती की 
    जाती है। मुख्य 
    फस्लें गेहूँ, मक्का, 
    जौ और कपास 
    हैं। लारिसा यहाँ 
    का मुख्य नगर 
    तथा वोलास 
    मुख्य बंदरगाह 
    हैं।</li>
  <li  >मध्य ग्रीस में थेब्स 
    (थेवाई), लेवादी 
    और लामियाँ 
    के मैदानों 
    के अतिरिक्त पथरीली 
    और विषम भूमि 
    के भी क्षेत्र हैं। 
    मैदानों में 
    मुनक्का, नारंगी, 
    खजूर, अंजीर, 
    जैतून, अंगूर, 
    नीबू और मक्का 
    की उपज होती 
    है। पथरीली 
    और विषम भूमि 
    के क्षेत्र में खाल 
    और ऊन प्राप्त 
    होता है।</li>
  <p  >इसी खंड में राष्ट्रीय 
    राजधानी एथेन्स 
    ग्रीस का प्रमुख 
    बंदरगाह एवं 
    औद्योगिक नगर 
    पिरोस आते 
    हैं।</p>
  <li  >द्वीप समूह, इनमें 
    मुख्यत: आयोनियन, 
    ईजियन, यूबोआ, 
    साईक्लेड्स तथा 
    क्रीट द्वीप उल्लेख्य 
    हैं। क्रीट इनमें 
    सबसे बड़ा द्वीप 
    हैं, जिसकी लंबाई 
    १६० मील तथा चौड़ाई 
    ३५ मील हैं। सन् 
    १९५१ में इसकी जनसंख्या 
    ४,६१,३०० थी तथा इसमें 
    दो प्रमुख नगर, 
    कैंडिया और 
    कैनिया, स्थित 
    हैं।</li>
</ol>
<p  >आयोनियन द्वीप 
  बहुत ही घने बसे 
  हुए हैं। सभी द्वीपों 
  में कुछ शराब, 
  जैतून का तेल, 
  अंगूर, चकोतरा 
  तथा तरकारियाँ 
  पैदा होती हैं। 
  यहाँ के अधिकांश 
  निवासी मछुए, 
  नाविक या स्पंज 
  गोताखोर 
  के रूप मे जीविकोपार्जन 
  करते हैं।</p>
<p  >जनसंख्या<font padma_font_family_property="Symbol" face="Symbol">-</font> 
  १९५१ ई. में यहाँ की 
  जनसंख्या ७६,०२,००० थी 
  जो १८२९ ई. (स्वतंत्रताप्राप्ति 
  के समय) की दसगुनी 
  थी, जबकि इस काल 
  में देश का क्षेत्रफल 
  तिगुने से भी 
  कम बढ़ा। इस प्रकार 
  प्रति वर्ग मील 
  घनत्व ४१ व्यक्ति (१८२९) से 
  बढ़कर १४९ व्यक्ति (१९५१) 
  हो गया।</p>
<p  >जनसंख्यावृद्धि 
  मुख्यत: रूस, बलगेरिया 
  तथा टर्की से बहुत 
  अधिक शरणार्थियों 
  के आ जाने से हुई। 
  इन देशों से १९२८ ई. 
  के जनगणनानुसार 
  क्रमश: ५८,५२६; ४९,०२७ तथा ११,०४,२१६ 
  व्यक्ति आए। इनसे उस 
  समय ग्रीस की जनसंख्या 
  २५<font padma_font_family_property="Symbol" face="Symbol">%</font> बढ़ गई।</p>
<p  >भूमि की कमी 
  के साथ जनसंख्या 
  के घनत्व ने लोगों 
  को १८वीं और १९वीं 
  शताब्दी में समीपवर्ती 
  देशों<font padma_font_family_property="Symbol" face="Symbol">-</font> रूस, 
  रूमानिया, हंगरी 
  तथा मिस्त्र में जाकर 
  बसने के लिये 
  बाध्य किया। १९वीं 
  शताब्दी के अंत में 
  ४,६०,००० से भी अध्कि यूनानी 
  संयुक्त राज्य अमरीका 
  में भी जाकर बस 
  गए।</p>
<p  >१९४० ई. के जनगणनानुसार 
  ग्रीस की मुख्य भाषाएँ 
  ग्रीक, तुर्की, स्लाव 
  (मैसेडोनिया 
  की) स्पेनी तथा 
  अल्बानी आदि थीं 
  और मुख्य धर्म 
  समूह कट्टरपंथी 
  ग्रीक, मुस्लिम, ज्यू, 
  रोमन, कैथोलिक, 
  आर्मेनियन और 
  प्रोटेस्टेंट के 
  थे।</p>
</font>
<p><font    size="4">प्राकृतिक 
  संपत्ति<font padma_font_family_property="Symbol" face="Symbol">-</font> खनिज 
  : ग्रीस में पर्याप्त 
  खनिज संपत्ति 
  है लेकिन व्यवस्थित 
  रूप में अनुसंधान 
  न होने से इस 
  प्राकृतिक धन 
  का उपयोग नहीं 
  हो पाता है। 
  खनिज पदार्थों 
  के विकासार्थ 
  संयुक्तराष्ट्र 
  द्वारा गठित उपसमिति 
  (</font><font padma_font_family_property="Times New Roman, Times, serif" face="Times New Roman, Times, serif" size="4">unrra</font><font    size="4">) 
  की सिफारिश 
  (१९४७) के आधार पर 
  १९५१ ई. में एथेन्स के 
  उपधरातलीय 
  अन्वेषण केंद्र ने 
  १/५०,००० अनुमाप पर ग्रीस 
  के भूगर्भीय मानचित्र 
  का निर्माण कार्य 
  प्रारंभ किया।</font></p>
<p> <font    size="4">यहाँ के 
  मुख्य खनिज लौह 
  धातु, वाक्साइट, 
  आयरन पाइराइट 
  (</font><font padma_font_family_property="Times New Roman, Times, serif" face="Times New Roman, Times, serif" size="4">Iron Pyrite</font><font    size="4">), 
  कुरुन पत्थर, बेराइट। 
  सीस, जस्ता, मैगनेसाइट, 
  गंधक, मैंगनीज, 
  ऐंटीमीनी और 
  लिगनाइट हैं। १९५१ 
  ई. में संयुक्त राष्ट्र 
  आयोग की खोज 
  से यह पता चला 
  कि मेसिना जाते, 
  कर्दिस्ता, त्रिकाला 
  और ्थ्रोस के क्षेत्रों 
  में खोदे जाने 
  योग्य तेल के भंडार 
  हैं।</font></p>
<p> <font    size="4">जलशक्ति<font padma_font_family_property="Symbol" face="Symbol">-</font> 
  इसका भी पर्याप्त 
  विकास नहीं हो 
  सका है। संयुक्त 
  राष्ट्रसंघ के 
  आहार और कृषि 
  संगठन (</font><font padma_font_family_property="Times New Roman, Times, serif" face="Times New Roman, Times, serif" size="4">F.A.O.</font><font    size="4">) 
  की सूचना (मार्च, 
  १९४७) के अनुसार जलविद्युत् 
  की क्षमता ८,००,००० किलावाट 
  और ५,००,००,००,००० किलोवाट 
  घंटा प्रति वर्ष 
  थी जबकि विश्वयुद्ध 
  के पूर्व केवल 
  २२,००,००,००० किलोवाट 
  घंटा विद्युत् तैयार 
  की जाती थी और 
  तापविद्युत्यंत्रों 
  के लिये कीमती 
  ईधंन आयात किया 
  जाता था। ग्रीस 
  की अनियंत्रित 
  नदियों से कटाव, 
  बाढ़ तथा रेत 
  की समस्या से छुटकारा 
  पाने के लिये 
  नदीघाटी योजनाओं 
  द्वारा इन्हें नियंत्रित 
  कर शक्ति एवं कृषि 
  के लिये अतिरिक्त 
  भूमि प्राप्त की 
  जा रही है। इन 
  योजनाओं में 
  आगरा (मैसेडोनिया), 
  लेदन नदी (पेलोपानीसस), 
  लौरास नदी 
  (ईपीरस), और 
  अलीवेरियन (यूबोआ) 
  मुख्य हैं।</font></p>
<font  size="4"> 
<p  >प्राकृतिक वनस्पति 
  एवं पशू-यूनान 
  की वनस्पति को 
  चार खंडों में 
  विभाजित किया 
  जा सकता है :</p>
</font>
<ol>
  <font  size="4"> 
  <li  >समुद्रतल से १५०० 
    फुट तक इस क्षेत्र 
    में तंबाकू, कपास, 
    नारंगी, जैतून, 
    खजूर, बादाम, 
    अंगूर, अंजीर 
    और अनार पाए 
    जाते हैं तथा 
    नदियों के किनारे 
    लारेल, मेहँदी, 
    गोंद, करवीर, 
    सरो एवं सफेद 
    चिनार के वृक्ष 
    पाए जाते हैं।</li>
  </font>
  <li><font    size="4">दूसरे 
    क्षेत्र में (१५००<font padma_font_family_property="Symbol" face="Symbol">¢</font> 
    -३५००<font padma_font_family_property="Symbol" face="Symbol">¢</font> ) पर्वतीय 
    ढालों पर बलूत, 
    (</font><font padma_font_family_property="Times New Roman, Times, serif" face="Times New Roman, Times, serif" size="4">Oak</font><font    size="4">) 
    अखरोट और 
    चीड़ के वृक्ष पाए 
    जाते हैं। चीड़ से 
    रेजिन निकाल 
    कर उसका उपयोग 
    तारपीन का 
    तेल बनाने तथा 
    ग्रीस की प्रसिद्ध 
    शराब रेट्जिना 
    (</font><font padma_font_family_property="Times New Roman, Times, serif" face="Times New Roman, Times, serif" size="4">Retsina</font><font    size="4">) 
    को स्वादिष्ट बनाने 
    के लिये होता 
    है।</font></li>
  <li> <font    size="4">तृतीय 
    खंड में (३५००<font padma_font_family_property="Symbol" face="Symbol">¢</font> 
    -५५००<font padma_font_family_property="Symbol" face="Symbol">¢</font> ) विशेषकर 
    बीच (</font><font padma_font_family_property="Times New Roman, Times, serif" face="Times New Roman, Times, serif" size="4">Beech</font><font    size="4">) 
    पाया जाता है। 
    ऊँचाई पर फर 
    और निचले भागों 
    में चीड़ के वृक्ष 
    मिलते हैं।</font></li>
  <font  size="4"> 
  <li  >अल्पाइन क्षेत्र में 
    ५,५००<font padma_font_family_property="Symbol" face="Symbol">¢</font> से अधिक 
    ऊँचाई पर छोटे 
    छोटे पौधे-लाइकन 
    और काई-मिलते 
    हैं। वसंत ऋतु 
    में रंग बिरंगे 
    जंगली फूल पहाड़ी 
    भागों को सुशोभित 
    करते हैं।</li>
  </font>
</ol>
<font  size="4"> 
<p  >जगंली जानवरों 
  में भालू, सुअर, 
  लिडक्स, वेदगर, 
  गीदड़, लोमड़ी, जंगली 
  बिल्ली तथा नेवला 
  आदि हैं। पिंडस श्रेणी 
  में हरिण तथा 
  पर्वतीय क्षेत्रों 
  में भेड़िए मिलते 
  हैं। यहाँ नाना 
  प्रकार के पक्षी, 
  जिनमें गिद्ध, बाज, 
  गरुड़, बुलबुल तथा 
  बत्तख मुख्य हैं, पाए 
  जाते हैं।</p>
</font>
<p><font    size="4">कृषि<font padma_font_family_property="Symbol" face="Symbol">-</font> 
  कुल क्षेत्र का केवल 
  १/४ भाग कृषियोग्य 
  है। प्रति व्यक्ति कृषिक्षेत्र 
  (०.७४ एकड़) तथा प्रति एकड़ 
  उत्पादन (१३.५ बुशल) 
  दोनों यूरोपीय 
  देशों में सबसे 
  कम हैं। उत्पादन की 
  कमी के मुख्य कारण 
  अपर्याप्त वर्षा, 
  अनुपजाऊ भूमि, 
  बहुत चरे हुए 
  चरागाह तथा 
  पुरानी कृषि 
  प्रणालियाँ हैं। 
  द्वितीय विश्वयुद्ध 
  के पहले प्रति दिन 
  प्रति व्यक्ति २५०० कैलॉरी 
  (</font><font padma_font_family_property="Times New Roman, Times, serif" face="Times New Roman, Times, serif" size="4">Calorie</font><font    size="4">) 
  भोजन की मात्रा 
  होती थी, जबकि 
  अधिक उन्नत देशों 
  में यह मात्रा ३०० से 
  ३२०० तक हैं। यूनानियों 
  के आहार में मांस 
  तथा दुग्ध पदार्थों 
  का उपभोग बहुत 
  ही कम रहा है। 
  अधिकांश कृषक 
  पहले अपने ही 
  परिवार के 
  लिये भोजन पैदा 
  करते थे। अभी तक 
  पर्वतीय क्षेत्रों 
  तथा छोटे द्वीप 
  के कृषक आत्मनिर्भर 
  हैं। अब अधिकांश 
  भागों में विशेष 
  कृषि होती है 
  और एक ही फसल 
  पैदा की जाती 
  है।</font></p>
<p> <font    size="4">कृषि योग्य 
  भूमि के ७४<font padma_font_family_property="Symbol" face="Symbol">%</font> 
  भाग में खाद्यान्नों 
  और राई, गेंहूँ, 
  मक्का, जौ, जई 
  का उत्पादन होता 
  है। १९५१ ई. में इनका 
  उत्पादन १३,९०,००० मीटरी 
  टन (अनुमानित) 
  रहा। थोड़ी मात्रा 
  में दाल, सोयाबीन, 
  ब्राडबीन (</font><font padma_font_family_property="Times New Roman, Times, serif" face="Times New Roman, Times, serif" size="4">Broad 
  beans</font><font    size="4">) और 
  चिक पी (</font><font padma_font_family_property="Times New Roman, Times, serif" face="Times New Roman, Times, serif" size="4">Chick 
  Peas</font><font    size="4">) पैदा 
  होती हैं और 
  आवश्यकतानुसार 
  इन्हें विदेशों 
  से आयात करते 
  हैं। आलू की पूर्ति 
  देश से ही हो 
  जाती है। ग्रीस 
  की व्यावसायिक 
  फसलें तंबाकू 
  और कपास हैं, 
  जिनका उत्पादन 
  १९५१ ई. में क्रमश: ६२,००० तथा 
  ८१,०० मीटरी टन रहा। 
  यहाँ का कपास 
  उच्च कोटि का है 
  तथा उद्योग के विकास 
  के साथ इसका उत्पादन 
  भी बढ़ता जा रहा 
  है।</font></p>
<font  size="4"> 
<p  >फलों का उत्पादन 
  २६<font padma_font_family_property="Symbol" face="Symbol">%</font> कृषि क्षेत्र 
  में होता है और 
  इनसे ३६<font padma_font_family_property="Symbol" face="Symbol">%</font> कृषिआय 
  प्राप्त होती है। 
  इनमें जैतून के 
  बगीचे सर्वप्रमुख 
  हैं। खाने योग्य 
  जैतून एवं जैतून 
  के तेल का उत्पादन 
  १९५१ ई. में क्रमश: ८१,००० तथा 
  १,४०,००० मीटर टन (अनुमानित) 
  रहा। इनका निर्यात 
  पर्याप्त मात्रा 
  में होता है। अन्य 
  फल मुख्यत: चकोतरा, 
  नासपाती, सेब, 
  खुबानी, बादाम, 
  पिस्ता, अखरोट, 
  अंगूर, तथा काष्ठफल 
  आदि हैं।</p>
<p  >पशु पालन ग्रीस 
  की कृषिव्यवस्था 
  की एक प्रमुख शाखा 
  है। यहाँ प्रत्येक 
  गाँव में पशुपालन 
  होता है। सन् 
  १९५५ में यहाँ ८९,७०,००० भेंड़ें 
  और ९,५७,००० पशु थे।</p>
<p  >उद्योग धंधे<font padma_font_family_property="Symbol" face="Symbol">-</font> 
  कोयला, बिजली, 
  तथा पूँजी की 
  कमी के कारण 
  ग्रीस के उद्योगों 
  का विकास बहुत 
  ही मंद रहा। निर्माण 
  उद्योगों में, जो 
  कृषि पदार्थों 
  पर ही आधारित 
  है, केवल ८<font padma_font_family_property="Symbol" face="Symbol">%</font> 
  जनसंख्या लगी 
  हुई है। इन उद्योगों 
  में वस्त्र, रसायनक 
  और भोज्य पदार्थ 
  मुख्य हैं। अन्य निर्मित 
  माल में जैतून 
  के तेल, शराब, 
  कालीन, आटा, सिगरेट, 
  उर्वरक और भवननिर्माण 
  सामग्री हैं। औद्योगिक 
  विकास एथेन्स तथा 
  सोलोनिका 
  के आसपास है। 
  ईधेसा सूती 
  वस्त्र निर्माण का 
  प्रमुख केंद्र है।</p>
<p  >विदेशी व्यापार<font padma_font_family_property="Symbol" face="Symbol">-</font> 
  यहाँ से निर्यात 
  की जानेवाली 
  प्रमुख कृषि वस्तुएँ 
  तंबाकू, मुनक्का, 
  रेजिन, जैतून, 
  जैतून का तेल, 
  अंगूर तथा शराब 
  हैं। मुनक्का का 
  निर्यात १९३७ ई. के 
  १५<font padma_font_family_property="Symbol" face="Symbol">%</font> से बढ़कर 
  १९५१ ई. में ३२<font padma_font_family_property="Symbol" face="Symbol">%</font> हो 
  गया। ग्रीस के प्रमुख 
  ग्राहक पश्चिम जर्मनी, 
  संयुक्त राज्य अमरीका, 
  ब्रिटेन, आस्ट्रिया, 
  इटली, फ्रांस तथा 
  मिस्त्र हैं। आयात 
  की वस्तुओं में 
  तैयार माल, 
  भोजन तथा कच्चे 
  माल हैं, जिनकी 
  पूर्ति मुख्यतया 
  संयुक्त राज्य अमरीका, 
  ब्रिटेन, पश्चिम 
  जर्मनी, इटली, 
  बेल्जियम और 
  लक्सेमबर्ग द्वारा 
  होती है। सन् 
  १९५१ के अंतरराष्ट्रीय 
  व्यापार में आयात 
  की मात्रा ८१<font padma_font_family_property="Symbol" face="Symbol">%</font> 
  थी।</p>
<p  >यातायात<font padma_font_family_property="Symbol" face="Symbol">-</font> 
  यातायात के 
  साधन मुख्यत: जलयान, 
  रेलें तथा सड़कें 
  हैं। यहाँ १९५६ में (१०० 
  टन तथा ऊपर 
  के) ३४७ व्यापारिक 
  जहाज थे जिनकी 
  क्षमता १३,०७,३३६ टन थी। 
  १९५५ ई. में रेलमार्गो 
  की लंबाई १६७८ मील 
  तथा १९५३ ई. में कुल 
  सड़कों की लंबाई 
  १४,२२१ मील थी। द्वितीय 
  विश्वयुद्ध काल 
  में ग्रीस की यातायात 
  व्यवस्था को अप्रत्याशित 
  हानि उठानी पड़ी 
  लेकिन संयुक्त 
  राज्य की सहायता 
  द्वारा सन् १९५० तक 
  इन्हें पूर्णतया 
  ठीक कर लिया 
  गया।</p>
<p  >शिक्षा<font padma_font_family_property="Symbol" face="Symbol">-</font> यहाँ 
  सात वर्ष से लेकर 
  १४ वर्ष तक प्रारंभिक 
  शिक्षा अनिवार्य 
  है। सन् १९५४ में प्रारंभिक 
  पाठशालाएँ ९,३६८, उच्चतर 
  माध्यमिक विद्यालय 
  ४२५, तथा दो विश्वविद्यालय-एथेन्स 
  एवं सालोनिका 
  में थे। इनके अतिरिक्त 
  एथेन्स में कई प्राविधिक 
  तथा विदेशी 
  विद्यालय हैं। सन् 
  १९५१ में यहाँ २३.५<font padma_font_family_property="Symbol" face="Symbol">%</font> 
  निरक्षरता थी।	(रा.प्र.सि.)</p>
<p  >ग्रीस : प्रागैतिहासिक 
  सभ्यता<font padma_font_family_property="Symbol" face="Symbol">-</font> ग्रीस 
  की मुख्य भूमि 
  और उसके द्वीप 
  लगभग ४००० वर्ष ईसा 
  पूर्व बस चुके 
  थे। ई.पू. दूसरी 
  सहस्त्राब्दी तक ईजियाई 
  सभ्यता थी जहाँ 
  से लोगों के 
  मिस्त्र और ऐशिया 
  माइनर से संबंध 
  सुगम थे। लगभग 
  १७वीं शताब्दी ई.पू. 
  में बाल्कन क्षेत्र 
  की ओर से ग्रीस 
  और पेलोपोनसस् 
  पर आक्रमण हुए। 
  सभी आक्रमणकारी 
  जातियाँ<font padma_font_family_property="Symbol" face="Symbol">-</font> 
  एकियाई, आर्केडी, 
  इपोलियन, अपोली 
  और आयोनी<font padma_font_family_property="Symbol" face="Symbol">-</font> 
  ग्रीक भाषाओं 
  से परिचित थीं। 
  ई.पू. १५०० वर्ष तक 
  मिनोई प्रभाव 
  में एकियाई जाति 
  ने ग्रीस से सभ्यता 
  का विकास किया। 
  माइसीनी युग, 
  हीरो युग और 
  होमर युग भी 
  इस काल के नाम 
  हैं। कहा जाता 
  है कि ट्रोजन 
  युद्ध, जिसकी कथा 
  को लेकर होमर 
  ने अपने विश्वप्रसिद्ध 
  काव्य 'इलियड और 
  ओडिसी' लिखे, 
  एकियाई तथा अन्य 
  ग्रीसवासियों 
  के बीच ई.पू. १२वीं 
  शती में लड़ा गया 
  था। ई.पू. ११०० में डोरियाई 
  जाति ने ग्रीस 
  पर आक्रमण कर 
  पुरानी सभ्यता 
  नष्ट कर दी और 
  अपना केंद्र पेलोपोनेसस् 
  बनाया। एकियाई 
  लोगों में से 
  कुछ उत्तरी पश्चिमी 
  यूरोप की ओर 
  भागे, कुछ ने दासवृत्ति 
  अपना ली। आयोनी 
  और अपोली, ईजियाई 
  द्वीपसमूह और 
  एशिया माइनर 
  की ओर चले गए। 
  ई.पू. १००० तक संपूर्ण 
  ईजियाई क्षेत्र 
  में ग्रीक भाषी 
  लोग बस चुके 
  थे।</p>
<p  >हेलेनिक राज्य<font padma_font_family_property="Symbol" face="Symbol">-</font> 
  १०००-४९९ ई.पू. में मुख्य 
  रूप से ग्रीक नगर-राज्यों 
  की स्थापना हुई 
  और जातिभेद 
  चेतना का प्रादुर्भाव 
  हुआ। प्रांरभिक 
  हेलेनिक राज्यों 
  का शासन राजाओं 
  द्वारा होता 
  था। शनै: शनै: राजतंत्र 
  में परिवर्तित 
  हुआ। कुलीनतंत्र 
  में राजनीतिक 
  समानता प्राय: 
  नहीं थी। लगभग 
  ६५० ई.पू. में सामाजिक 
  और राजनतिक 
  संघर्षों ने इस 
  कुलीन तंत्र को 
  उखाड़ फेंका और 
  अधिनायकवादी 
  शासन की स्थापना 
  हुई। केवल स्पार्टी 
  में ही कुलीन 
  तंत्र बन सका। कुछ 
  अधिनायकवादी 
  शासकों ने अवश्य 
  ही कला, साहित्य, 
  व्यापार और 
  उद्योग की उन्नति की, 
  किंतु जब अधिनायकवाद 
  जनपीड़न की स्थिति 
  में पहुँचा तो 
  उसका भी अस्तित्व ई.पू. 
  ५०० तक मिट गया। 
  ई.पू. ७५०-५०० तक व्यापारिक 
  और राजनीतिक 
  कारणों से इटली 
  तथा सिसली के 
  कई भागों में 
  ग्रीकों ने उपनिवेश 
  बसाए। इनके उपनिवेश 
  व्यापार के प्रसार 
  की दृष्टि से स्पेन 
  और फ्रांस तक 
  भी फैले। कुछ 
  दिन तक ग्रीकों 
  का प्रसार मिस्त्र 
  की ओर रुका रहकर, 
  किन्तु लगभग ७वीं 
  शताब्दी ई.पू. 
  में व्यापार की 
  समस्य से सुगम 
  हो गया। वहाँ 
  ग्रीकों ने 'नाक्रेतिस' 
  नगर बसाया। 
  इसके बाद ्थ्रोस 
  आदि अनेक स्थानों 
  पर उपनिवेश बसे। 
  ये उपनिवेश अपने 
  मुख्य राज्य से केवल 
  भावात्मक संबंध 
  रखते हुए, राजनीतिक 
  रूप से स्वतंत्र थे। 
  केवल कुछ, जैसे 
  एपिडाम्नस, पेलोपोनिया, 
  अंब्रासिय आदि 
  कोरिंथ के उपनिवेश, 
  राजनीतिक रूप 
  से स्वतंत्र नहीं 
  थे। सिराक्यूज़ 
  और बैजंटियम 
  अत्यंत संपन्न उपनिवेशों 
  में थे। समान्य धार्मिक 
  भावना के कारण 
  इन सारे उपनिवेशों 
  में एकता कायम 
  रही। डेल्फी में अपोलो 
  ग्रीकों का मुख्य 
  धार्मिक केंद्र था। 
  वस्तुत: ७वीं और 
  ६ठी शती ई.पू. 
  का काल सांस्कृतिक 
  विकास और बौद्धिक 
  जागरण का काल 
  था।</p>
<p  >स्पार्टा<font padma_font_family_property="Symbol" face="Symbol">-</font> 
  ५०० ई.पू. तक स्पार्टा 
  और एथेंस ग्रीस 
  के दो बड़े नगरराज्य 
  बने। स्पार्टा का 
  शासन प्राचीन 
  परिपाटीवाले 
  कुलीनों के हाथ 
  में था। एथेंस के 
  शासक मध्यवर्गीय 
  और प्रजातांत्रिक 
  थे। ई.पू. ७वीं शताब्दी 
  तक स्पार्टा में 
  संस्कृति, काव्य 
  और कला की 
  प्रचुर उन्नति हुई, 
  किंतु वहाँ की 
  शासनपद्धति अत्यंत 
  कठोर थी। शिशु 
  के उत्पन्न होते ही, 
  राज्य उसे अपने संरक्षण 
  में ले लेता था 
  और उसे युद्ध की 
  शिक्षा दी जाती 
  थी। लाइकर्गस 
  स्पार्टा का संविधान 
  निर्माता था। 
  शासनसूत्र के 
  संचालन के लिये 
  दो सदन होते 
  थे, जिनके अध्यक्ष 
  दो राजा होते 
  थे। अंतिम निर्णय 
  का अधिकार निम्न 
  सदन को था। पाँच 
  न्यायाधीशों 
  द्वारा कार्यकारिणी 
  समिति, न्याय और 
  अनुशासन का संचालन 
  होता था। वे राजाओं 
  की गतिविधि 
  पर भी नियंत्रण 
  रखते थे। सैनिक 
  शक्ति द्वारा स्पार्टा 
  ने पेलीपोनेसस् 
  के संपूर्ण नगर 
  अपने अधिकार में 
  कर लिए और पेलोपोनेशियाई 
  संघ के नेता के 
  रूप में इस नगर 
  ने अधिकृत नगरराज्यों 
  को भी कुलीन 
  तंत्र स्वीकार करने 
  को बाध्य किया।</p>
<p  >एथेंस<font padma_font_family_property="Symbol" face="Symbol">-</font> ई.पू. 
  ६८३ में एथेंस से राजतंत्र 
  का समूलोच्छेदन 
  हुआ। 'सोलन पिसिस्ट्राटस' 
  ने कुछ सीमा तक 
  जनमत का सम्मान 
  किया, इसके बाद 
  इसागोरस (अभिजाततंत्रवादी) 
  और क्लेइस्थेनीज 
  (जनतंत्रवादी) 
  के नेतृत्व में 
  संघर्ष के बाद 
  जनतांत्रिक पद्धति 
  की विजय हुई। 
  स्पार्टा ने एथेंस 
  के प्रजातंत्र को 
  उखाड़ फेंकने के 
  अनेक प्रयत्न किए, किंतु 
  एथेंस ज्यों का 
  त्यों रहा। (दे.एथेंस)</p>
<p  >४९९-६३८ ई.पू. में फारस 
  से युद्ध और नगरराज्यों 
  में परस्पर संघर्ष 
  आदि प्रमुख घटनाएँ 
  हुईं। ग्रीस के कई 
  नगरराज्यों 
  ने इस स्थिति में 
  अपना स्थान बहुत 
  प्रभावशाली बना 
  लिया।</p>
</font>
<p><font    size="4">फारस से 
  युद्ध<font padma_font_family_property="Symbol" face="Symbol">-</font> एशिया 
  माइनर और कुछ 
  द्वीपों के नगर 
  लीडिया के सम्राट् 
  क्रिसस के प्रभाव 
  में आ गए थे। वह हेलेनिक 
  संस्कृति का पोषक 
  और एक उदार शासक 
  था। उसने नगरवासियों 
  की आर्थिक और 
  बौद्धिक उन्नति 
  में योग दिया। 
  ५४६ ई.पू. में फारस 
  के तत्कालीन भ्रासट 
  साइरस ने क्रिसस 
  के अधिकार से 
  सारे ग्रीक नगर 
  छीन लिए। ५१२ ई.पू. 
  में उसका उत्तराधिकारी 
  दारायुश (</font><font padma_font_family_property="Times New Roman, Times, serif" face="Times New Roman, Times, serif" size="4">Darius</font><font    size="4">) 
  एशिया माइनर 
  के अन्य नगरों को 
  जीतता हुआ ग्रीस 
  के निकट तक चढ़ 
  आया। लेकिन एरिट्रीया 
  और एटिका (अत्तिका) 
  को जीतने के 
  पश्चात् एथेंस की 
  सेना से मराथन 
  के युद्ध में पराजित 
  हुआ।</font></p>
<font  size="4"> 
</font><p><font    size="4">लगभग ४८० ई.पू. में 
  पारसी सम्राट् 
  जरक्सीज ने पुन: 
  ग्रीस पर आक्रमण 
  किया। (दे. 'ईरान 
  का इतिहास।') एथंस, 
  स्पार्टा और पेलोपोनेशियाई 
  संघ के संयुक्त 
  प्रतिरोध के 
  बावजूद भी ग्रीस 
  हार गया। किंतु 
  ग्रीस की जलसेना 
  से फारस की सेनाओं 
  को पीछे लौटने 
  को बाध्य किया। 
  एक वर्ष पश्चात् 
  ४७९ ई.पू. में ग्रीकों 
  ने प्रत्याक्रमणकर 
  फारस की सारी 
  सेनाओं को पीछ्र 
  खदेड़ दिया। यह 
  युद्ध दीर्घकाल 
  तक चलता रहा। 
  इसकी समाप्ति चतुर्थ 
  शती ई.पू. में 
  सिकंदर की फारस 
  पर विजय के साथ 
  हुई।</font></p>
<p><font    size="4">एथेनी राज्य<font padma_font_family_property="Symbol" face="Symbol">-</font> 
  इस समय तक एथेंस 
  नगर ग्रीक सभ्यता 
  का केंद्र बन चुका 
  था। आयोनी ग्रीकों 
  ने स्पार्टा के 
  अधिकार से मुक्त 
  होकर एथेंस का 
  नेतृत्व स्वीकार 
  किया। ४६१ ई.पू. में 
  पेरिक्लीज ने 
  जनतंत्र को बढ़ावा 
  दिया। किंतु यह 
  जनतंत्र भी मूल 
  यूनानी जनता 
  के लिये सीमित 
  था। शेष लोग 
  दासों की कोटि 
  में रखे जाते 
  थे। पेरिक्लीज 
  के नेतृत्वकाल 
  में एथेंस की राजनतिक 
  और आर्थिक स्थिति 
  सुदृढ़ हो गई।</font></p>
<p><font    size="4">पेलोपोनेशियाई 
  युद्ध<font padma_font_family_property="Symbol" face="Symbol">-</font> स्पार्टा 
  और एथेंस के विचारों 
  में बहुत भेद था। 
  एथेंस मूलत: व्यापारिक 
  शक्तिसंचय की 
  प्रवृत्तिवाला 
  उपनिवेशवादीसाम्राज्यवादी 
  राज्य था और 
  स्पार्टा ग्रीस के 
  सभी नगरराज्यों 
  का राजनीतिक 
  नेतृत्व चाहता 
  था। फलत: नेतृत्व 
  के लिये इन दोनों 
  तथा इनसे सबंधित 
  नगरराज्यों 
  में युद्ध छिड़ गया। 
  युद्ध १० वर्ष से भी 
  अधिक समय तक चला। 
  दोनों ओर 
  धन जन की अपार 
  हानि हुई। ४२१ ई.पू. 
  में कुछ काल के 
  लिये शांतिसंधि 
  हुई, किंतु तीन 
  वर्ष बाद दोनों 
  पक्षों में पुन: 
  युद्ध हुआ। इस बार 
  एथेंस की भंयकर 
  पराजय हुई, 
  यहाँ तक कि उसका 
  अस्तित्व भी महत्वहीन 
  हो गया। कोरिंथ 
  और थीबीज जैसे 
  नगरराज्य स्पार्टा 
  से मिल गए। कुछ 
  समय बाद स्पार्टा 
  की नीति से क्षुब्ध 
  होकर कोरिंथ, 
  थीबीज, और 
  अर्गसि ने एथेंस 
  से मिलकर स्पार्टा 
  के विरुद्ध संधि 
  की। किंतु स्पार्टा 
  के फारस से संधि 
  करने के फलस्वरूप 
  एथेंस की संधि 
  भंग हो गई और 
  एशिया माइनर 
  के ग्रीक नगर फारस 
  के अधिकार में 
  चले गए। ३७१ ई.पू. में 
  स्पार्टा ने थीबीज 
  के विरुद्ध युद्ध छेड़ा, 
  किंतु उसमें स्पार्टा 
  की हार हुई, 
  और उसका नेतृत्व 
  ग्रीक इतिहास से 
  मिट गया। अब थीबीज 
  की शक्ति बढ़ने 
  लगी थी। उसने भी 
  अन्य नगरों के 
  प्रति कठोर नीति 
  से काम लिया। 
  इस बार स्पार्टा 
  और एथेंस के बीच 
  संधि हुई। ३६२ ई.पू. 
  के बाद थीबीज 
  का महत्व समाप्त 
  सा हो गया।</font></p>
<p><font    size="4">ग्रीस की संस्कृति<font padma_font_family_property="Symbol" face="Symbol">-</font> 
  युद्ध और अशांति 
  के वातावरण 
  में भी ई.पू. ५वीं 
  शताब्दी में एथेंस 
  के नेतृत्व में ग्रीस 
  में कला और साहित्य 
  की प्रशंसनीय 
  उन्नति हुई। पाथेंनान, 
  प्रोलिया और 
  हेफिस्टस के मंदिर 
  आदि समृद्ध वास्तुकला 
  के उत्कृष्ट नमूने 
  उसी युग में प्रस्तुत 
  हुए। (दे. ललित कला, 
  'यूनानी वास्तुकला') 
  फिदियस, मिरन, 
  और पॉलीक्ट्सि 
  आदि प्रसिद्ध वास्तुकलाकार 
  थे। चिकित्साजगत् 
  में हिपाक्रिटस 
  के अन्वेषणों ने 
  अनेक चिकित्साशास्त्रियों 
  का मार्गदर्शन 
  कराया। हिरैक्लिट्स, 
  एंपिडाक्लीज और 
  डिमाक्रिट्स (दिमोक्रितस) 
  आदि दार्शनिकों 
  ने तत्वचिंतन में 
  महत्वपूर्ण योग 
  दिया। शताब्दी 
  के अंत में विश्व 
  के महान् दार्शनिक 
  सुकरात का जन्म 
  हुआ। क्रांतिकारी 
  विचारों के 
  कारण एथेंसवालों 
  ने उन्हें ३९९ ई.पू. में 
  विष दे दिया 
  (दे. 'सुकरात')। 
  हिरोडोटस 
  को इतिहास का 
  पिता कहा जाता 
  है। थ्यूसीदाइदीज़ 
  दूसरा महान् 
  इतिहासकार 
  था, उसने पेलोपोनेशियन 
  युद्ध का विस्तृत 
  वृत्तांत प्रामाणिक 
  रूप से लिखा। एक्लिज, 
  सोफोक्लीज, यूरीपिदीज 
  और अरिस्ताफेनीज 
  के दु:खांत और 
  सुखांत नाटक 
  इसी समय लिखे 
  गए (दे. 'ग्रीक भाषा 
  और साहित्य')। 
  पिंडार और बकाइलिदीज 
  ने राष्ट्रनायकों 
  की प्रशस्ति में काव्यग्रंथ 
  लिखे। इस युग में 
  एथेंस नि:संदेह 
  ग्रीस में कला और 
  साहित्य का नेता 
  था।</font></p>
<p><font    size="4">दासप्रथा<font padma_font_family_property="Symbol" face="Symbol">-</font> 
  प्राचीन ग्रीस के 
  इतिहास में, मुख्यत: 
  एथेंस के इतिहास 
  में दासप्रथा उल्लेखनीय 
  है। इस संदर्भ में 
  प्रजातांत्रिक 
  पद्धति और दूसरी 
  शासनपद्धतियों 
  में विशेष भेद 
  नहीं था। वर्तमान 
  राजनीतिक सिद्धांत 
  में 'श्रम के महत्व' 
  को मुख्य स्थान 
  प्राप्त हैं। प्राचीन 
  सिद्धान्तों में 
  'श्रम' राजनीतिक 
  अधिकारों की 
  अयोग्यता का परिचायक 
  था। कृछ काल तक 
  तो हस्तकलाविदों 
  की भी दासों 
  की कोटि में रखा 
  गया था। फिर 
  भी अन्यराज्यों 
  की अपेक्षा एथेंस 
  में दासों की 
  स्थिति अच्छी थी। एथेंस 
  में इनके प्रति कुछ 
  न्याय भी था (दे. 
  'दास और दासप्रथा 
  था')</font></p>
<p><font    size="4">मकदूनिया का 
  उत्थान<font padma_font_family_property="Symbol" face="Symbol">-</font> इसी 
  समय उत्तर ग्रीस 
  में मकदूनिया 
  नाम का एक शक्तिशाली 
  राज्य उभर रहा 
  था। ई.पू. ३५९ में फिलिप 
  वहाँ का सम्राट् 
  हुआ (दे. फिलिप 
  द्वितीय)। अन्य ग्रीकी 
  नगरराज्यों 
  से मकदूनिया 
  विजयी हुआ। कोरिंथ 
  और थीबीज सैनिक 
  अड्डे बन गए। फिलिपकी 
  हत्या के बाद उसका 
  पुत्र सिकंदर 
  महान् मकदूनिया 
  का सम्राट् हुआ।</font></p>
<p><font    size="4">सिकंदर और 
  हेलेनी राज्यों 
  का अभ्युदय (३३८-१४५ ई.पू.)<font padma_font_family_property="Symbol" face="Symbol">-</font> 
  सिकंदर ने सारे 
  बिखरे हुए ग्रीस 
  को अपने झंडे के 
  नीचे एकत्र कर 
  लिया (दे. 'सिकंदर।') 
  यह अन्य राज्यों 
  की जीतता हुआ 
  पंजाब (भारत) 
  आकर लौट गया। 
  ३२३ ई.पू. में बैबिलोन 
  (बाबुल) में उसी 
  मृत्यु हुई। वह 
  संपूर्ण विश्व 
  में एक राज्य और 
  एक संस्कृति देखने 
  का इच्छुक था। पर 
  सिकंदर की मृत्यु 
  पर उसका विस्तृत 
  साम्राज्य छिन्न भिन्न 
  हो गया। संघर्षो 
  की लंबी श्रृखंला 
  में तीन शक्तिशाली 
  हेलेनी राज्य<font padma_font_family_property="Symbol" face="Symbol">-</font> 
  ऐंटोगोनस् 
  के नेतृत्व में मकदूनिया, 
  सेल्यूकिदों के 
  नेतृत्व में एशिया 
  माइनर तथा सीरिया 
  और तोल्मियों 
  के नेतृत्व में मिस्त्र 
  उदित हुए। ई.पू. 
  दूसरी शताब्दी 
  ईसा पूर्व में 
  एपिसर के सम्राट् 
  पाइसर ने रोमनों 
  के विरुद्ध इटली 
  पर आक्रमण किया। 
  मकदूनिया के 
  सम्राट् फिलिप 
  ने इस युद्ध में हस्तक्षेप 
  किया था। इस घटना 
  को प्रथम मकदूनियाई 
  युद्ध कहा जाता 
  है। द्वितीय मकदूनियाई 
  युद्ध (२०१-१९७ ई.पू.) में 
  फिलिप की पराजय 
  हुई। ग्रीस के अन्य 
  राज्य रोमनों 
  ने फिलिप के अधिकार 
  से मुक्त करवा 
  दिए। ई.पू. १९२ से १८९ तक 
  स्थिति बदल गई। 
  इतालियों और 
  रोमनों के 
  बीच युद्ध में फिलिप 
  ने रोमनों 
  का साथ दिया। 
  किंतु परिस्थितियाँ 
  इस प्रकार उत्पन्न होती 
  गईं कि मकदूनियाँ 
  ने दो युद्ध और 
  लड़े। ई.पू. १४६ में यह 
  रोम से भी पराजित 
  हुआ। रोम से 
  सारे ग्रीस को 
  केंद्रित कर मकदूनिया 
  में शासक नियुक्त 
  किया।</font></p>
<p><font    size="4">रोमन काल<font padma_font_family_property="Symbol" face="Symbol">-</font> 
  (१४६ ई.पू.) रोम ने 
  ग्रीस और मकदूनिया 
  पर आधिपत्य के 
  साथ सिकंदर 
  द्वारा विजित 
  पूर्वी प्रदेशों 
  पर भी अधिकार 
  जमा लिया। एथेंस 
  में कला और संस्कृति 
  की उन्नति रोमनों 
  के काल में ज्यों 
  की त्यों रही। जस्तिनियन 
  ने एथेंस के बौद्धिक 
  उन्नयन में हस्तक्षेप 
  कर सिकंदरिया 
  को दार्शनिक 
  शिक्षाओं का केंद्र 
  बनाया। इससे रोम 
  ने भी ग्रीस कला 
  और संस्कृति 
  से बहुत कुछ लिया। 
  कुस्तुंतुनिया 
  राजधानी बनी। 
  थिडोसियस की 
  मृत्यु के पश्चात् 
  पूरा साम्राज्य 
  दो भागों में 
  बँटा। पश्चिमी 
  ग्रीस के पतन (१७६) 
  के पश्चात् पूर्वार्ध 
  भाग बैजंटाइन 
  साम्राज्य के नाम 
  से प्रसिद्ध हुआ। 
  किंतु जब मुसलमानों 
  ने कुस्तुंतुनिया 
  पर अधिकार किया 
  तो यह राज्य भी 
  समाप्त हो गया।</font></p>
<p><font    size="4">बैंजंटाइन साम्राज्य<font padma_font_family_property="Symbol" face="Symbol">-</font> 
  यह राज्य नौकरशाही 
  से आरंभ हुआ। 
  इस साम्राज्य का 
  पूरा इतिहास, 
  अपनी रक्षा के लिये 
  बाल्कन, दक्षिणी 
  इटली और एशिया 
  माइनर से हुए 
  युद्धों का इतिहास 
  है। विजीगोथिक, 
  गोथिक (दे. गोथ) 
  और बल्गोरियन 
  जातियों के भी 
  आक्रमण हुए। सम्राट् 
  जस्तिनियन ने 
  उस भूमि को पुन: 
  प्राप्त करने का 
  प्रयत्न किया। आगे 
  चलकर धार्मिक 
  मतभेदों के कारण 
  सन् ८०० में, जबकि 
  चार्लमैन रोम 
  का सम्राट् हुआ, 
  कुस्तुंतुनिया 
  और रोम अलग 
  अलग हो गए (दे. रोम 
  का इतिहास)। नवीं 
  शताब्दी के अंत 
  में सम्राट निकेफोरस 
  फोकास द्वितीय 
  और जोन जिमिसेस 
  ने राज्य को किसी 
  प्रकार बचाने 
  की चेष्टा की (दे. 
  'बैजंटाइन साम्राज्य)।' 
  इसके बाद सेलजुक 
  तुर्को के आक्रमणों 
  ने राज्य को अतिशय 
  शक्तिहीन बना 
  दिया। १३वीं शताब्दी 
  से लेकर १५वीं शताब्दी 
  के आरंभ तक इस 
  साम्राज्य में बड़ी 
  उथल पुथल हुई। 
  अंत में आटोमन 
  (उस्मानी) तुर्कों 
  ने १४५३ में कुस्तुंतुनिया 
  पर अधिकार कर 
  लिया। शनै: शनै: 
  संपूर्ण ग्रीस 
  पर उनका अधिकार 
  हो गया (दे. 'तुर्क)।'</font></p>
<p><font    size="4">आधुनिक ग्रीस<font padma_font_family_property="Symbol" face="Symbol">-</font> 
  फ्रांस की क्रांति 
  और तुर्क शासन 
  के क्रमिक पतन 
  आदि की घटनाओं 
  से और अन्य देशों 
  में बसे ग्रीकी 
  लोगों की समृद्धि 
  से ग्रीस के नेताओं 
  में तुर्कों से अपने 
  देश को मुक्त कराने 
  की इच्छा जगी। रूस, 
  ब्रिटेन और फ्रांस 
  के उत्साहित करने 
  पर वहाँ की जनता 
  ने तुर्को के विरुद्ध 
  सन् १८२१ से १८२९ तक संघर्ष 
  कर ग्रीस को एक 
  स्वतंत्र राष्ट्र बना 
  लिया। बवारिया 
  का राजकुमार 
  आथो सन् १८३२ में 
  ओटो प्रथम के 
  नाम से सम्राट् 
  बनाया गया। दो 
  वर्ष पश्चात् एथेंस 
  नगर देश की राजधानी 
  बना। सम्राट् 
  ओटो की व्यक्तिगत 
  नीतियों से क्षुब्ध 
  होकर वहाँ 
  की जनता ने सन् 
  १८४३ में उसके विरुद्ध 
  आंदोलन करके 
  संसदीय परंपरा 
  कायम की। २० मार्च, 
  १८४४ को जनतंत्रवादी 
  ग्रीस का पहला 
  संविधान बना। 
  इसमें सम्राट् 
  पद की पूर्णतया 
  समाप्ति नहीं थी। 
  डेनमार्क का राजकुमार 
  विलियम जार्ज 
  १८६३ में ओटो का 
  उत्तराधिकारी 
  हुआ। दूसरी बार 
  के बने संविधान 
  में सारी राजनीतिक 
  शक्ति सम्राट् के 
  हाथ से निकलकर 
  जन प्रतिनिधियों 
  के हाथ में केंद्रित 
  हो गई। १८६९ में ब्रिटिश 
  सरकार ने आयोनी 
  द्वीपों को भी 
  ग्रीस राज्य में 
  मान लिया। १८९७ में 
  ग्रीस, क्रीट पर 
  आधिपत्य जमाने 
  के लोभ में टर्की 
  से पराजित हुआ। 
  कुछ बड़ी शक्तियों 
  के हस्तक्षेप से क्रीट 
  स्वायत्त शासन की 
  इकाई बना और 
  टर्की का आधिपत्य 
  समाप्त हो गया। 
  कुछ सैन्य अधिकारियों 
  के ग्रीस की साम्राज्यवृद्धि 
  की नीति के विरुद्ध 
  विद्रोह को तत्कालीन 
  प्रधान मंत्री एलूथीरिथस 
  बेनीजेलास ने 
  कुशलता से दबा 
  दिया।</font></p>
<p><font    size="4">प्रथम विश्वयुद्ध 
  में ग्रीस तटस्थ रहा। 
  सम्राट् अलेक्जंडर 
  की मृत्यु (१९२०) के बाद 
  संसदीय निर्वाचन 
  में बेनीजेलास 
  दल की हार हुई। 
  १९२२ में सम्राट् कांस्टैंटिन 
  ने एशिया माइनर 
  के अल्पसंख्यक ग्रीक 
  नगरों को मुक्त 
  कराने के लिये 
  टर्की के विरुद्ध 
  युद्ध किया, किंतु 
  पराजित हुआ। 
  बाद में परस्पर 
  नगरों की अदला 
  बदली हो गई। 
  बेनीजेलास दल 
  के आंदोलन ने 
  १९२४ से १९३५ तक जनतंत्र 
  कायम रखा किंतु 
  १९३५ में पुन: राजशाही 
  की विजय हुई। 
  १९३६ में जनतांत्रिक 
  पद्धति का समूलोच्छेदन 
  हुआ और वाक्स्वातंत्र्य, 
  जनसभाओं और 
  राजनीतिक संगठनों 
  पर रोक लगा 
  दी।</font></p>
<p><font    size="4">द्वितीय विश्वयुद्ध 
  के समय यहाँ 
  भी राष्ट्रीय समाजवादी 
  जर्मनी की तरह 
  अधिनायकवाद 
  था। दोनों विश्वयुद्धों 
  के बीच ग्रीस बाल्कन 
  राष्ट्रों में सहयोग 
  के लिये सक्रिय 
  था। १९३० में पहला 
  बाल्कन सम्मेलन 
  एथेंस में हुआ। १९४० में 
  इटली को युद्धसंबंधी 
  सुविधा न प्रदान 
  करने पर इटली 
  ने ग्रीस पर आक्रमण 
  कर दिया। प्रारंभिक 
  असफलताओं के 
  बाद ग्रीस ने इटालियन 
  सेनाओं को अल्बानिया 
  में खदेड़ दिया 
  और लगभग २०,००० सैनिक 
  बंदी बना लिए। 
  ग्रेट ब्रिटेन ने 
  उसे अल्बानिया छोड़कर 
  हट जाने के लिये 
  बाध्य किया। जर्मनी 
  ने ब्रिटेन और 
  ग्रीस का संबंध 
  देखकर ग्रीस को 
  रौंद डाला और 
  दो सप्ताह में 
  क्रीट पर भी जर्मनी 
  का झंडा फहरा 
  गया (दे. 'विश्वयुद्ध 
  द्वितीय')</font></p>
<p><font    size="4">सन् १९४१ ओर उसके 
  बाद ग्रीस में अनेक 
  छोटे बड़े राजनीतिक 
  संगठन हुए। इनमें 
  बहुतों के पास 
  कोई निश्चय कार्यक्रम 
  नहीं था ब्रिटिश 
  प्रतिनिधियों 
  के साथ १९४३ में राजनीतिक 
  दलों के नेताओं 
  ने तय किया कि 
  स्वस्थ जनमत तैयार 
  होने के पूर्व 
  तक सत्ता के अधिकार 
  के लिये सम्राट् 
  की नियुक्ति होनी 
  चाहिए। राजनीतिक 
  संगठनों ने सम्राट् 
  को अपना सहयोग 
  दिया। किंतु आगे 
  चलकर इन दोनों 
  में सत्ता के लिये 
  संघर्ष हुआ। संघर्ष 
  के लंबे काल में 
  ब्रिटिश सेनाओं 
  को हस्तक्षेप करना 
  पड़ा। शक्तिशाली 
  दल 'नेशनल लिबरेशन 
  फ्रंट' का भी प्रभाव 
  बहुत क्षीण हो 
  गया। फिर भी 
  संघर्ष कम नहीं 
  हुए। एथेंस में रक्तरंजित 
  क्रांति हुई। अंततोगत्वा 
  सोफोलिस के 
  निर्देशन में सारे 
  केंद्रीय गुटों 
  की सम्मिलित सरकार 
  बनी। मार्च, १९४६ में 
  आम चुनाव हुए, 
  संसद् में अनदार 
  दल का बहुमत 
  हुआ। सम्राट् जार्ज 
  द्वितीय की मृत्यु 
  पर उसका भाई 
  पाल प्रथम शासनाध्यक्ष 
  हुआ। वह बहुत 
  अंशों तक प्रभावशाली 
  सिद्ध हुआ, यहाँ 
  तक कि कुछ उदारदलीय 
  भी उसके पक्ष में 
  सम्मिलित हो गए। 
  तत्कालीन ग्रीक 
  सरकार के विरुद्ध 
  १९४७ में गृहयुद्ध छिड़ा। 
  विद्रोही जनता 
  सरकार का संगठन 
  जनरल मारकास 
  वाफिया दीस 
  की अध्यक्षता में चाहती 
  थी। इनकी अल्बानिया, 
  यूनोस्लाविया 
  और बल्गेरिया 
  से सहायता मिलती 
  थी। मार्च, १९४८ में 
  यह विद्रोह दबाया 
  जा सका, किंतु 
  इससे धन जन की 
  अपार क्षति हुई।</font></p>
<p><font    size="4">इस समय ग्रीस में 
  औद्योगिक प्रगति 
  कुछ अंशों में हुई, 
  किंतु राजनीतिक 
  और सामाजिक 
  स्थिति निराशापूर्ण 
  रही। सितंबर, 
  १९४७ से नवंबर, १९४९ तक 
  दस सरकारें 
  बदलीं। पैपागस 
  के नेतृत्व में रैली 
  दल के बहुमत 
  में आने पर कुछ 
  जन अधिकारों 
  में वृद्धि हुई 
  और राजनीति 
  में स्थिरता आई। 
  संयुक्त राज्य अमरीका 
  की सहायता में 
  न्यूनता की गई। 
  फिर भी देश की 
  अच्छी हुई। रूसी गुट 
  से निकलने के 
  बाद यूगोस्लाविया 
  से उसके संबंध 
  अच्छे हुए। १९५२ में टर्की 
  के साथ ग्रीस नाटो 
  (नॉर्थ एटलांटिक 
  ट्रीटी आर्गेनाइजेशन) 
  का सदस्य हुआ। फरवरी, 
  १९५३ में यूगोस्लाविया 
  टर्की और ग्रीस 
  में पारस्परिक 
  सहयोग और 
  सुरक्षा की संधि 
  हुई। १९५२ में ग्रीस 
  और बल्गेरिया 
  के बीच सीमाविवाद 
  हुआ, किंतु ग्रीस 
  ने अपनी आंतरिक 
  राजनीति में 
  साम्यवाद को 
  कभी पनपने नहीं 
  दिया। १९५४ में एथेंस 
  और साइप्रस में 
  ब्रिटिश हस्तक्षेप 
  के विरुद्ध विद्रोह 
  भड़का। अंत में, ब्रिटिश 
  हस्तक्षेप का मामला 
  संयुक्त राष्ट्रसंघ 
  में विचारार्थ 
  पेश किया गया। 
  १९५९ में लंदन-ज्यूरिख 
  समझौते के अनुसार 
  साइप्रस समस्या 
  के प्रस्ताव द्वारा 
  तुर्की और ग्रीस 
  के संबंधों में 
  स्थिरता आई। नवंबर, 
  १९६२ में ग्रीस योरोपीय 
  सम्मिलित बाजार 
  में शामिल हुआ।	(चारुचंद्र 
  त्रिपाठी.)</font></p>
<font  size="4"></font><b></b> 
<p><font  size="5"><b></b></font></p>
</body></html>