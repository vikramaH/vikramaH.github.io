<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<font  size="4">
<p  ><b  >अर्शक</b> यह पहला 
  पार्थव राजा 
  था। यूनानियों 
  ने इसे अर्सेकीज़ 
  लिखा है। २४८ ई.पू. 
  के लगभग सीरियक 
  साम्राज्य के जिन 
  दो प्रांतों ने 
  सफल विद्रोह 
  का झंडा उठाया, 
  उनमें से एक बाख्त्री 
  का ग्रीक शासित 
  प्रांत था, दूसरा 
  ईरानियों का 
  पार्थिया। पार्थिया 
  का विद्रोह राष्ट्रीय 
  था और जब पार्थव 
  ग्रीक शासन का 
  जुआ न ढो सके 
  तो उसे उन्होंने 
  उतार फेंका। उनके 
  जनविद्रोह का 
  नेता अर्शक साधारण 
  कुल में जन्म था 
  और उसके नेतृत्व 
  में पार्थिया का 
  प्रांत सिल्यूकस 
  के साम्राज्य से 
  अलग हो गया। 													(ओं.ना.उ.)</p>
<p><b></b></p>
</font> 
</body></html>