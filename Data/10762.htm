<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<font >
<p  ><b  >आंडीजान</b> 
  आंडीजान सोवियत 
  मध्यएशिया में स्थित, 
  उज़बेक सोवियत-समाजवादी-प्रजातंत्र 
  का एक विभाग है, 
  जो फरगाना 
  घाटी के पूर्व 
  में स्थित है। इसके 
  अधिकांश में सिंचाई 
  द्वारा रूई, रेशम 
  तथा फलों की 
  खेती होती है। 
  द्वितीय विश्वयुद्ध 
  में यहाँ पर खनिज 
  तेल की खानों 
  का पता लगाया 
  गया और तब 
  से यह उजबेकिस्तान 
  का प्रमुख तेल 
  एवं गैस उत्पादक 
  केंद्र बन गया।</p>
<p  >आंडीजान नामक 
  एक नगर भी है 
  जो आंडीजान 
  विभाग की राजधानी 
  तथा प्रमुख नगर 
  है। यहाँ के उद्योग 
  धंधों में रुई 
  की मिलें, तेल 
  की मिलें, फल तथा 
  तत्संबंधी उद्योग 
  और मशीन तथा 
  ट्रैक्टर बनाने 
  के कारखाने 
  प्रमुख हैं। यह द्वितीय 
  रेणी का रेलवे 
  स्टेशन है और 
  नवीं शताब्दी से 
  ही प्रसिद्ध नगर 
  रहा है। पहले 
  यह कोकंद के 
  खाँ लोगों के 
  अधीन था, परंतु 
  १८७५ में रूस में मिला 
  लिया गया। यहाँ 
  पर भूचाल बहुत 
  आते थे, जिनमें 
  से अंतिम १९०२ ई. में 
  आया था।	(शि.मं.सिं.)</p>
</font>
<p><font ><b></b></font></p>
</body></html>