<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >ओबद्याह</b> 
  बारह गौण नबियों 
  में से एक; उनके उपदेशों 
  का संग्रह विस्तार 
  की दृष्टि से बाइबिल 
  का सबसे छोटा 
  ग्रंथ है। बाबुल 
  के सम्राट् नबूखंदनेज्ज़ार 
  की सेना ने ५८६ ई. 
  पू. में यहूदियों 
  की राजधानी 
  जेरूसलम का विनाश 
  किया था; इसके 
  बाद एदोम के 
  लोगों ने यहूदिया 
  प्रांत लूटकर 
  उसे अपने अधिकार 
  में कर लिया था। 
  ओबद्याह ने पाँचवीं 
  शताब्दी ई.पू. 
  में एदोम की हार 
  तथा जेरूसलम 
  के पुनर्वास की 
  भविष्यवाणी की 
  थी।	(का.बु.)</font></p>
</body></html>