<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >एपर्ने </b>फ्रांस 
  के मार्ने जिले 
  में एक ऐतिहासिक 
  नगर है जो शालों 
  नगर के उत्तर-पश्चिम 
  में १९ मील की दूरी 
  पर स्थित है। प्राचीन 
  नगर मार्न नदी 
  के बाएँ किनारे 
  पर बसा हुआ था। 
  आधुनिक नगर 
  मार्न के दोनों 
  ओर फैला हुआ 
  है। यह नगर खड़िया 
  मिट्टी द्वारा 
  निर्मित चट्टानों 
  पर बसा हुआ है। 
  इन्हीं चट्टानों 
  की कंदराओं 
  में 'शैंपेन' नामक 
  शराब बनाई 
  जाती है। अत: एपर्ने 
  शैंपेन का बहुत 
  बड़ा गोदाम तथा 
  थोक बाजार 
  है। ऐतिहासिक 
  काल में पाँचवीं 
  से दसवीं शताब्दी 
  तक यह रीम्स के 
  मुख्य पादरी के 
  आधिपत्य में रहा। 
  तत्पश्चात् शैंपेन 
  के काउंट ने इसे 
  अपने कब्जे में कर 
  लिया। शतवर्षीय 
  युद्ध ने इस नगर 
  को बहुत क्षति 
  पहुँचाई। सन् 
  १६४४ ई. में फ्रांसिस 
  प्रथम ने इसे जलवा 
  दिया। सन् १६४२ ई. 
  में बोलोन के 
  डयूक ने यहाँ 
  एक डची की स्थापना 
  की। प्रथम महायुद्ध 
  (सन् १९१४-१९१८ ई.) में एपर्ने 
  की गलियाँ पुन: 
  खून से लाल हुईं 
  ।	(ले.रा.सिं.)</font></p>
</body></html>