<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<font  size="4">
<p  ><b  >अब्बादीदी </b>अरबों 
  का वह खानदान 
  जिसने सेविल 
  में सन् १०२३ ई. में 
  एक स्वतंत्र राज्य 
  कायम किया। उस 
  घराने के संस्थापक 
  सेविल के काजी 
  अबुल कासिम मोहम्मद 
  बिन इस्माइल थे। 
  इनके पुरखे शाम 
  देश से स्पेन आए 
  थे। इनका राज्य 
  बड़ा तो न था, फिर 
  भी आसपास की 
  रियासतों में 
  सबसे शक्तिशाली 
  था१ अबुल कासिम 
  ने स्पेन और अरब 
  के मुसलमानों 
  को बर्बरों 
  के विरुद्ध संगठित 
  कर दिया। उनका 
  पुत्र ऐबाद स्पेन 
  के मुसलमान 
  खानदानों के 
  इतिहास में बहुत 
  प्रसिद्ध हो गया 
  है। वह स्वयं कव 
  और विद्वानों 
  का संरक्षक था, 
  पर वह जालिम 
  और कठोरहृदय 
  भी था। वह पने 
  विरोधियों 
  को निर्दयता 
  से कुचल दिया 
  करता था। वह 
  शत्रुओं की खोपड़ियाँ 
  जमा किया करता 
  था। प्रसिद्ध लोगों 
  की खोपड़ियाँ 
  वह बक्सों में सुरक्षित 
  रखता और साधारण 
  लोगों की खोपड़ियाँ 
  के दीवट या गुलदान 
  बनवाया करता 
  था। उसका सारा 
  बल अपने समय के 
  लोगों से लड़ने 
  में खर्च हुआ। उसकी 
  मौत (१०६९ ई.) के बाद 
  से इस घराने 
  का विनाश आरंभ 
  हुआ। इस कुल के 
  अंतिम राजा अलमोतमिद 
  को ईसाई राजा 
  अलफान्सो चतुर्थ 
  ने पराजित किया 
  और उसकी मौत 
  मराकश में कैद 
  में हुई।</p>
<p  >(मु.अ.अं.)</p>
<p><b></b></p>
</font> 
</body></html>