<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US" link="blue" vlink="purple">
<div class="Section1"> 
  <p   class="MsoBodyText"><b style=""><span   style="font-size: 16pt;">साबरकाँठा</span></b> जिला भारत के 
    गुजरात राज्य में स्थित है। इस जिले के पूर्व और पूर्व-उत्तर 
    में राजस्थान राज्य है तथा उत्तर में बनासकाँठा, पश्चिम में महेसाणा, 
    पश्चिम-दक्षिण में अहमदाबाद और दक्षिणपूर्व में पंचमहल जिले 
    हैं। इस जिले का क्षेत्रफल २,८४३ वर्ग मील तथा जनसंख्या ९,१८,५८७ 
    (१९६१) है। ब्रिटिश शासनकाल में साबरकाँठा नामक राजनीतिक 
    एजेंसी थी, जिसके अंतर्गत ४६ राज्य ऐसे थे जिन्हें न्याय करने 
    के बहुत कम अधिकार प्राप्त थे और १३ तालुके ऐसे थे जिन्हें 
    न्याय करने का कोई अधिकार प्राप्त नहीं था। इस जिले का 
    प्रशासनिक केंद्र हिम्मतनगर है, जिसकी जनसंख्या १५,२८७ (१९६१) 
    है। जिले के अधिकांश निवासी भील एवं अन्य आदिवासी हैं। भारत 
    के स्वतंत्र होने के बाद इस जिले में हरना नदी तथा हथमाटी 
    नदी पर बाँध बनाए गए हैं, जिनसे क्रमश: लगभग १०,००० एवं ८२,००० 
    एकड़ भूभाग की सिंचाई की जा रही है।<span style=""> </span>(अजितनारायण 
    मेहरोत्रा)</p>
</div>
</body></html>