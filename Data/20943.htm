<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >कारोतो 
  </b> जोमानी फ्ऱांसिस्को 
  (१४८०-१५४६) इतालवी चित्रकार, 
  कारोतो ने 
  मांतुआ के सुप्रसिद्ध 
  शिल्पी मोंतेन्या 
  से कला की शिक्षा 
  ली। अपने गुरु की 
  अपेक्षा उसके चित्रों 
  पर विंची और 
  रफ़ेल के चित्रों 
  तथा रोमन शैली 
  का विशेष प्रभाव 
  पड़ा है। प्रकृतिचित्रण 
  में वह विशेष 
  कुशल था। मोदेना 
  की कला गैलरी 
  में सुरक्षित उसके 
  सुप्रसिद्ध चित्र 
  'कुमारी और 
  शिशु' में उसकी 
  उक्त संलिष्ट शैली 
  की अनुपम शक्तिमत्ता 
  दर्शन होते हैं। 
  वेरोना और 
  मांतुआ के चर्च 
  की दीवारों 
  पर तथा आर्ट 
  गैलरियों में 
  उसके अनेक चित्र 
  आज भी दर्शनीय 
  हैं। 	(भा.स.)</font></p>
</body></html>