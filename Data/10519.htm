<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="4"><b  >अरबगिर</b></font><font    size="4"> 
  </font><font   > तुर्की राज्य 
  में मलाटिया 
  प्रांत का एक नगर 
  है जो पूर्वी तथा 
  पश्चिमी फरात 
  नदियों के संगम 
  के कुछ दूर, संयुक्त 
  नदी के दाहिने 
  किनारे से थोड़ी 
  दूरी पर स्थित 
  है। एक सड़क द्वारा 
  यह सिवास नगर 
  से संबद्ध है। यहाँ 
  के अधिकांश लोग 
  वाणिज्य तथा अन्य 
  व्यवसायों में 
  लगे हुए हैं। फलों 
  तथा तरकारियों 
  की खेती करना 
  यहाँ का मुख्य 
  धंधा है। रेशमी, 
  सूती तथा ऊनी 
  कपड़े भी यहाँ 
  तैयार किए जाते 
  हैं। वर्तमान नगर 
  बहुत पुराना 
  नहीं है, किंतु दो 
  मील पर पुराना 
  नगर है जिसे 
  अस्कीशहर कहते 
  हैं।	(ह.ह.सिं.)</font></p>
<b></b>
<p><font  size="4"><b></b></font></p>
</body></html>