<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><b><font    size="5">आर्नल्ड, 
  सर एडविन</font><font > 
  </font></b><font   >(१८३२-१९०४), प्रसिद्ध 
  अंग्रेजी कवि। इनका 
  जन्म इंग्लैंड के 'ग्रेव्सएंड' 
  नामक स्थान में 
  हुआ था। इनकी शिक्षा 
  किंग एडवर्ड स्कूल, 
  बर्मिघम में हुई। 
  सन् १८५२ ई. में इन्होंने 
  आक्सफोर्ड में 'न्यूडीगेट 
  पुरस्कार' जीता 
  और १८५६ में ये गवर्नमेंट 
  कालेज, पूना 
  के प्रिसिपल नियुक्त 
  किए गए। सन् १८६१ ई. में 
  ये इंग्लैंड वापस 
  चले गए और वहां 
  'डेली टेलिग्राफ' 
  में काम करने 
  लगे। १८६३ ई. में ये 
  'डेली टेलीग्राफ' 
  के संपादक हो 
  गए। १८७९ में इन्होंने 
  भगवान् बुद्ध 
  के जीवनचरित् 
  को आधार बनाकर 
  'लाइट ऑव एशिया' 
  नामक काव्यग्रंथ 
  की रचना की 
  तथा पूर्वी देशों 
  के अपने अनुभवों 
  से रंगी कई 
  अन्य कविताएं भी 
  लिखीं।	(कै.चं.श.)</font></p>
<p><b><font  size="5"></font></b></p>
</body></html>