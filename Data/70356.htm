<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b> 
<p><font  size="5"><b  >पुष्कर</b></font><font    size="4"> 
  स्थिति : ३६<font padma_font_family_property="Symbol" face="Symbol">�</font> २९<font padma_font_family_property="Symbol" face="Symbol">�</font> 
  उ.अ. तथा ७४<font padma_font_family_property="Symbol" face="Symbol">�</font> ३३<font padma_font_family_property="Symbol" face="Symbol">�</font> 
  पू.दे.। भारत 
  के राजस्थान राज्य 
  में अरावली श्रेणी 
  की घाटी में अजमेर 
  नगर से पाँच 
  मील पश्चिम अजमेर 
  जिले का एक नगर 
  तथा स्थानीय मंडी 
  है। इसके निकटवर्ती 
  क्षेत्र में ज्वार, बाजरा, 
  मक्का, गेहूँ तथा 
  गन्ने की उपज होती 
  है। कलापूर्ण 
  कुटीर-वस्त्र-उद्योग, 
  काष्ठ चित्रकला, 
  तथा पशुओं के 
  व्यापार के लिए 
  यह विख्यात है। 
  यहाँ पवित्र पुष्कर 
  झील है तथा समीप 
  में ब्रह्मा जी का 
  पवित्र मंदिर 
  है, जिससे प्रति 
  वर्ष अनेक तीर्थयात्री 
  यहाँ आते हैं। अक्टूबर, 
  नवंबर के महीनों 
  में यहाँ एक विशेष 
  धार्मिक एवं व्यापारिक 
  महत्व का मेला 
  लगता है। इसका 
  धार्मिक महत्व अधिक 
  है। यह सागरतल 
  से २,३८९ फुट की ऊँचाई 
  पर स्थित है। यहाँ 
  कई प्रसिद्ध मंदिर 
  हैं, जो औरंगजेब 
  द्वारा ध्वस्त करने 
  के बाद पुन: निर्मित 
  किए गए हैं।	(कृष्णमोहन 
  गुप्त)</font></p>
<font  size="4"> 
<p  ><b  >इतिहास<font padma_font_family_property="Symbol" face="Symbol">-</font> 
  </b>पुष्कर के उद्भव 
  का वर्णन पद्मपुराण 
  में मिलता है। 
  कहा जाता है, 
  ब्रह्मा ने यहाँ आकर 
  यज्ञ किया था। हिंदुओं 
  के प्रमुख तीर्थस्थानों 
  में पुष्कर ही एक 
  ऐसी जगह है जहाँ 
  ब्रह्मा का मंदिर 
  स्थापित है। ब्रह्मा 
  के मंदिर के 
  अतिरिक्त यहाँ 
  सावित्री, बदरीनारायण, 
  वाराह और 
  शिव आत्मेश्वर के 
  मंदिर है, किंतु 
  वे आधुनिक हैं। 
  यहाँ के प्राचीन 
  मंदिरों को 
  मुगल सम्राट् 
  औरंगजेब ने 
  नष्टभ्रष्ट कर दिया 
  था। पुष्कर झील 
  के तट पर जगह-जगह 
  पक्के घाट बने 
  हैं जो राजपूताना 
  के देशी राज्यों 
  के धनीमानी 
  व्यक्तियों द्वारा 
  बनाए गए हैं।</p>
<p  >पुष्कर का उल्लेख 
  रामायण में भी 
  हुआ है। सर्ग ६२ श्लोक 
  २८ में विश्वामित्र 
  के यहाँ तप करने 
  की बात कही गई 
  है। सर्ग ६३ श्लोक 
  १५ के अनुसार मेनका 
  यहाँ के पावन 
  जल में स्नान के 
  लिए आई थीं।</p>
<p  >साँची स्तूप 
  दानलेखों में, 
  जिनका समय ई. 
  पू. दूसरी शताबदी 
  है, कई बौद्ध भिक्षुओं 
  के दान का वर्णन 
  मिलता है जो 
  पुष्कर में निवास 
  करते थे। पांडुलेन 
  गुफा के लेख में, 
  जो ई. सन् १२५ का 
  माना जाता है, 
  उषमदवत्त का नाम 
  आता है। यह विख्यात 
  राजा नहपाण 
  का दामाद था 
  और इसने पुष्कर 
  आकर ३००० गायों 
  एवं एक गाँव का 
  दान किया था।</p>
</font><font size="2">
<p><font    size="4">इन लेखों 
  से पता चलता 
  है कि ई. सन् के 
  आरंभ से या उसके 
  पहले से पुष्कर 
  तीर्थस्थान के 
  लिए विख्यात था। 
  स्वयं पुष्कर में 
  भी कई प्राचीन 
  लेख मिले है जिनमें 
  सबसे प्राचीन 
  लगभग ९२५ ई. सन् 
  का माना जाता 
  है। यह लेख भी 
  पुष्कर से प्राप्त 
  हुआ था और इसका 
  समय १०१० ई. सन् के 
  आसपास माना 
  जाता है।</font></p>
</font> 
<p padma_font_family_property="serif">(<font    size="4">शातिप्रकाश 
  रोहतगी</font>)</p>
</body></html>