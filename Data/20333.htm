<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >एक्सेटर</b> 
  (१) संयुक्त राज्य 
  अमरीका के न्यू 
  हैंपशायर राज्य 
  का नगर तथा 
  राकिंघम काउंटी 
  की राजधानी 
  है। यह एक्सेटर 
  नदी के तट पर 
  समुद्रतल से ३० फुट 
  की ऊँचाई पर 
  स्थित है। यह रेलमार्गो 
  द्वारा बोस्टन 
  तथा मेन से जुड़ा 
  हुआ है तथा बोस्टन 
  से ५१ मील पूर्वोतर 
  में स्थित है। सूती 
  उद्योग, जूते, पीतल 
  तथा संगमरमर 
  की वस्तुएँ और 
  इमारती सामान 
  आदि बनाना एक्सेटर 
  के मुख्य धंधे हैं। 
  यहाँ सुप्रसिद्ध 
  फिलिप्स एक्सेटर 
  अकेडमी है जो 
  सन् १७८३ ई. से शिक्षा 
  का प्रशंसनीय 
  कार्य कर रही 
  है। इस नगर का 
  शिलान्यास जान 
  ह्वीलराइट नामक 
  पादरी ने सन् 
  १६३८ ई. में किया था; 
  सन् १७७५ ई. में यह 
  न्यू हैंपशायर 
  की राजधानी 
  बना था तथा गृह 
  युद्धकाल में एक 
  बड़ा सैनिक केंद्र 
  भी था।</font></p>
<font  size="2">
<p><font   size="4">(२)इसी नाम का 
  एक नगर डेवनशायर 
  (इंग्लैंड) में भी है। 
  १६वीं तथ १७वीं शताब्दी 
  में यह केंट तथा 
  ससेक्स से ऊन का 
  आयात करता 
  था तथा यहाँ 
  का सर्ज (ऊनी वस्त्र) 
  उद्योग बहुत प्रसिद्ध 
  था। १८वीं शताब्दी 
  में यह नगर लीड्स 
  का प्रमुख प्रतिद्वंदी 
  था। यहाँ सन् 
  १९५६ में एक्सेटर विश्वविद्यालय 
  का उद्घाटन हुआ 
  था जिसमें आज 
  अनेक विद्यार्थी शिक्षा 
  पा रहे हैं। १९७० ई. 
  में इसकी जनसंख्या 
  ९३,३४० थी।	(ले.रा.सिं.)</font></p>
</font>
</body></html>