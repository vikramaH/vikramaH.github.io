<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">श्रीकाकुलम</span></b><span   style="font-size: 14pt; font-family: DV-TTSurekhEN;"> 
    १. जिला, भारत के आंध्र प्रदेश राज्य का यह जिला है जिसके पूर्व 
    में बंगाल की खाड़ी, पूर्व-उत्तर, उत्तर तथा पश्चिम में उड़ीसा राज्य 
    और दक्षिण में विशाखापटणम जिला है। इस जिले का क्षेत्रफल 
    ३,९०१ वर्ग मील है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">२. 
    नगर, स्थिति : १८</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> 
    १४</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> उ. अ. तथा ८४</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> ४</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> पू. दे.। उपर्युक्त 
    जिले के इस नगर का प्राचीन नाम चिकाकोल है और यह लंगूलियाँ 
    नदी के दाहिने किनारे पर स्थित है। प्राचीन काल में यह कलिंग 
    राजाओं की राजधानी था और मुस्लिम शासनकाल में भी यह उत्तरी 
    सरकारों में से एक ही राजधानी था। लंगूलिया नदी के किनारे 
    की एक पहाड़ी पर बहुत सी लिंगमूर्तियाँ खुदी हुई हैं। यहाँ 
    के लोग इस पर्वत को कोटिलिंगालु कहते हैं। बाजार के 
    रास्ते पर बुर्हानउद्दीन औलिया का एक सुंदर मकबरा है।<span   style="">  
 
    </span>(अजित नारायण मेहरोत्रा)</span></p>
</div>
</body></html>