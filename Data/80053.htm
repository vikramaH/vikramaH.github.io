<html><head>

<meta http-equiv="Content-Type" content="text/html; charset=utf-8">
<title></title>
<style></style>
</head><body class="Normal" bgcolor="#ffffff" lang="EN-US">
<p  ><b><span   style="font-size: 16pt;">प्लिमथ </span></b>(<span padma_font_family_property="DV1-TTSurekh" style="font-family: DV1-TTSurekh;">Plymouth</span>) 
  १. नगर, स्थिति : ५०<span  >रू</span>२३<span  >फ़</span> उ.ट. तथा ४<span  >रू</span>९<span  >फ़</span> 
  प.दे.। यह इंग्लैंड में डेवनशिर की एक काउंटी बरो तथा नगर 
  है, जो लंदन से २३१ मील दक्षिण-दक्षिण-पश्चिम में है। यह एक प्रसिद्ध 
  बंदरगाह तथा जलसेना का अड्डा भी है। यहाँ साबुन, तैरने 
  के कपड़े, बुरुश, सीमेंट, रस्सी, तथा शराब का निर्माण होता 
  है। </p>
<p  >२. नगर, स्थिति : ४१<span  >रू</span>२०<span  >फ़</span> 
  उ.अ. तथा ८६<span  >रू</span>१९<span  >फ़</span> प.दे.। संयुक्त राज्य, अमरीका, 
  के इंडियाना राज्य में शिकागो नगर से ७५ मील दक्षिण-पूर्व 
  यलो नदी के किनारे स्थित नगर है, जहाँ रेडियो, चीनी के 
  बरतन तथा स्वचालित तापशामक यंत्र बनते हैं।</p>
<p  >३. नगर, स्थिति : १६<span  >रू</span>४३<span  >फ़</span> 
  उ.अ. तथा ६२<span  >रू</span>१३<span  >फ़</span> प.दे.। यह ब्रिटिश वेस्ट इंडीज़ 
  में मॉन्त्सेरैट द्वीप के दक्षिणी सिरे पर स्थित बंदरगाह, राजधानी 
  तथा सबसे बड़ा नगर है।</p>
<p  >४. नगर, स्थिति : ४१<span  >रू</span>१७<span  >फ़</span> 
  अ.अ. तथा ७६<span  >रू</span>०<span  >फ़</span> प.दे.। यह संयुक्त राज्य, अमरीका, 
  में पेंसिलवेनिया राज्य का नगर है, जहाँ कोयला खोदना तथा 
  सूती कपड़ा बनाना प्रमुख उद्योग हैं। यातायात के लिए जमीन के 
  अंदर सुरंगें बनाई गई हैं।</p>
<p  >५. नगर, स्थित : ४१<span  >रू</span>५८<span  >फ़</span> 
  उ.अ. तथा ७४<span  >रू</span>४०<span  >फ़</span> प.दे. संयुक्त राज्य, अमरीका, 
  में बोस्टन से ३४ मील दक्षिण-पूर्व प्लिमथ खाड़ी पर स्थित, मैसाचूसेट्स 
  राज्य का ऐतिहासिक नगर है, जहाँ रस्सी बनाना, मछली मारना 
  तथा नाव बनाना प्रमुख उद्योग हैं।</p>
<p  >इसी नाम के नगर संयुक्त राज्य, अमरीका, के विस्कॉन्सिन, 
  उत्तरी मिशिगैन, ओहायो, न्यूहैपशिर, मिनिसोटा, कॉनक्टिकट 
  राज्यों में भी हैं। (रामबली सिंह)</p>
</body></html>