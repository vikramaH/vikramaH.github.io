<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b> 
<p><font  size="4"><b  >ताप्ती </b></font><font    size="4">पश्चिमी 
  भारत की प्रसिद्ध 
  नदी है। यह मध्य 
  प्रदेश राज्य के 
  बैतूल जिले 
  से निकलकर सतपुड़ा 
  पर्वतप्रक्षेपों 
  के मध्य से पश्चिम 
  की ओर बहती 
  हुई खानदेश 
  के पठार एवं सूरत 
  के मैदान को 
  पार करती और 
  अरब सागर में 
  गिरती है। इसकी 
  कुल लंबाई ४५० मील 
  है तथा ३०,००० वर्ग 
  मील क्षेत्र का जल 
  इसके द्वारा निकाला 
  जाता है। समुद्र 
  के समीप इसकी 
  ३२ मील की लंबाई 
  में ज्वार आता 
  है, किंतु छोटे 
  जहाज इसमें चल 
  सकते हैं। पुर्तगालियों 
  एवं अंग्रेजों के 
  इतिहास में इसके 
  मुहाने पर स्थित 
  स्वाली बंदरगाह 
  का बड़ा महत्व है। 
  गाद जमने के 
  कारण अब यह बंदरगाह 
  उजाड़ हो गया है। 
  															(अजितनारायण 
  मेहरोत्रा.)</font></p>
<font size="2"></font></body></html>