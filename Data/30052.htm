<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b> 
<p><font  size="4"><b  >कीतो 
  एक्वाडॉर</b></font><font    size="4"> 
  गणतंत्र की राजधानी, 
  जो ऐंडीज पर्वत 
  के उच्च शिखरों 
  के बीच, पिचिंवा 
  ज्वालामुखी से 
  बने हुए ग्रेट सेंट्रल 
  प्लेटों के एक छोटे 
  बेसिन पर ९,३४३ फुट 
  की ऊँचाई पर 
  स्थित है। इस नगर 
  का नामकरण 
  कीट्स जाति 
  के आधार पर 
  किया गया है 
  जो वहाँ बहुत 
  पहले से बसी 
  हुर्ह थी। यह प्रशांत 
  महासागर के 
  तट के प्रमुख पत्तन 
  ग्वायाक्विल से 
  २९७ मील लंबी रेलवे 
  लाइन द्वारा जुड़ी 
  हुई है। नगर 
  का अधिकतर भाग 
  आयताकार है 
  तथा सड़कें कर्णाकार 
  फैली हुई हैं। 
  यह नगर अनेक 
  बार भूकंप द्वारा 
  क्षतिग्रस्त हुआ है। 
  (नृपेन्द्रकुमार 
  सिंह)</font></p>
<font size="2"></font></body></html>