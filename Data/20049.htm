<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font ><b  >ईथेलरेड प्रथम</b></font><font   >
 (८६६-७१) वेसेक्स और केंट का राजा, जिसका सारा जीवन डेनों से लड़ते बीता। 
उसके गद्दी पर बैठने के साल ही डेनों ने अपनी एक बड़ी सेना ईस्ट ऐंग्लिया 
में उतार दी और दो साल बाद जो स्वयं ईथेलरेड के साथ उनका युद्ध शुरू हुआ वह
 ८७१ ई. में उसके मरने पर भी खत्म नहीं हुआ। कभी हार कभी जीत उसके हिस्से 
पड़ी और अंत: में संभवत: लड़ाई में खाई चोट से ही ईथेलरेड  की जान गई।	
(ओं.ना.उ.)</font></p>
<font size="2"></font></body></html>