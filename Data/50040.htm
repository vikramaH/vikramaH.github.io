<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="5"><b  >जूवालैंड</b></font><font    size="4"> या ट्रांसजूवा <b  >इताली सोमालिलैंड (</b></font><b><font padma_font_family_property="Times New Roman, Times, serif" face="Times New Roman, Times, serif" size="4">Somaliland</font><font    size="4">) का दक्षिणी भाग है। </font></b><font    size="4">यह उत्तर की ओर से जूवा (</font><font padma_font_family_property="Times New Roman, Times, serif" face="Times New Roman, Times, serif" size="4">Giuba</font><font    size="4">) नदी द्वारा तथा दक्षिण में केनिया उपनिवेश द्वारा घिरा हुआ है। यह १९२५ ई</font><font padma_font_family_property="Times New Roman, Times, serif" face="Times New Roman, Times, serif" size="4">o </font><font    size="4">तक केनिया उपनिवेश का एक अंग था, बाद में यह इटली के  अधिकार में आ गया और अब यह इटली का पृथक् उपनिवेश है। </font></p><p>
<font    size="4">जूवालैंड का क्षेत्रफल ३०,००० वर्ग मील है। इसका अधिकतर भाग अर्ध शुष्क है। जूवा नदी, दक्षिण दिशा में बहती है तथा किसिमो (</font><font padma_font_family_property="Times New Roman, Times, serif" face="Times New Roman, Times, serif" size="4">Chisimaio</font><font    size="4">)
 बंदरगाह से लगभग १० मील उत्तर की ओर हिंद महासागर में गिरती है, इसकी घाटी
 बहुत उपजाऊ है, जहाँ पर विभिन्न प्रकार के खाद्यान्न उत्पन्न किए जाते 
हैं। इनमें जई, धान, तिल तथा ज्वार (</font><font padma_font_family_property="Times New Roman, Times, serif" face="Times New Roman, Times, serif" size="4">Durra</font><font    size="4">) मुख्य हैं। </font></p><font  size="4">
<p  >यहाँ के सोमाली निवासी 
लंबे, काले तथा इस्लाम धर्म के अनुयायी होते हैं। ये नीग्रो, अरब तथा 
ईथिओपियन मिश्रित रक्तवाले हैं। यहाँ पर इनकी जनसंख्या लगभग १,३०,००० है। 
किसिमो यहाँ का मुख्य नगर एवं बंदरगाह है। </p>
</font>
<p align="RIGHT"><font padma_font_family_property="Times New Roman, Times, serif" face="Times New Roman, Times, serif" size="4">[</font><font style="text-align: left;"    size="4">विजयराम 
  सिंह</font><font padma_font_family_property="Times New Roman, Times, serif" face="Times New Roman, Times, serif" size="4">]</font></p>
<font size="2"></font></body></html>