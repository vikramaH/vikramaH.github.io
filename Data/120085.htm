<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 18pt; line-height: 150%; font-family: DV-TTSurekhEN;">साल या साखू</span></b><span style="font-size: 14pt; line-height: 150%; font-family: DV-TTSurekhEN;"> </span><span padma_font_family_property="Courier" style="font-size: 14pt; line-height: 150%; font-family: Courier;">(Sal)</span><span style="font-size: 14pt; line-height: 150%; font-family: DV1-Surekh;"> </span><span   style="font-size: 14pt; line-height: 150%; font-family: DV-TTSurekhEN;">एक वृंदवृत्ति एवं अर्धपर्णपाती वृक्ष है जो हिमालय 
    की तलहटी से लेकर ३,०००</span><span padma_font_family_property="Symbol" style="font-size: 14pt; line-height: 150%; font-family: Symbol;">-</span><span   style="font-size: 14pt; line-height: 150%; font-family: DV-TTSurekhEN;">४,००० 
    फुट की ऊँचाई तक और उत्तर प्रदेश, बंगाल, बिहार तथा 
    असम के जंगलों में उगता है। इस वृक्ष का मुख्य लक्षण है अपने 
    आपको विभिन्न प्राकृतिक वासकारकों के अनुकूल बना लेना, 
    जैसे ९ सेंमी से लेकर ५०८ सेंमी वार्षिक वर्षा वाले स्थानों से 
    लेकर अत्यंत उष्ण तथा ठंढे स्थानों तक में यह आसानी से उगता 
    है। भारत, बर्मा तथा श्रीलंका देश में इसकी कुल मिलाकर 
    ९ जातियाँ हैं जिनमें शोरिया रोबस्टा </span><span padma_font_family_property="Courier" style="font-size: 14pt; line-height: 150%; font-family: Courier;">(Shorea 
    robusta Gaertn f.)</span><span   style="font-size: 14pt; line-height: 150%; font-family: DV-TTSurekhEN;"> मुख्य हैं।</span></p>
  <p class="MsoNormal"><span   style="font-size: 14pt; line-height: 150%; font-family: DV-TTSurekhEN;">इस वृक्ष से निकाला हुआ रेज़िन कुछ अम्लीय होता 
    है और धूप तथा औषधि के रूप में प्रयोग होता है। तरुण वृक्षों 
    की छाल में प्रास लाल और काले रंग का पदार्थ रंजक के काम 
    आता है। बीज, जो वर्षा के आरंभ काल के पकते हैं, विशेषकर 
    अकाल के समय अनेक जगहों पर भोजन में काम आते हैं।</span></p>
  <p class="MsoNormal"><span   style="font-size: 14pt; line-height: 150%; font-family: DV-TTSurekhEN;">इस वृक्ष की उपयोगिता मुख्यत: इसकी लकड़ी में 
    है जो अपनी मजबूती तथा प्रत्यास्थता के लिए प्रख्यात है। सभी 
    जातियों की लकड़ी लगभग एक ही भाँति की होती है। इसका 
    प्रयोग धरन, दरवाजे, खिड़की के पल्ले, गाड़ी और छोटी-छोटी 
    नाव बनाने में होता है। केवल रेलवे लाइन के स्लीपर बनाने 
    में ही कई लाख घन फुट लकड़ी काम में आती है। लकड़ी भारी 
    होने के कारण नदियों द्वारा बहाई नहीं जा सकती। मलाया 
    में इस लकड़ी से जहाज बनाए जाते हैं। <span   style="">   </span><span   style="">  
 
    </span><span   style="">  </span>(वृ. बि. श.)</span></p>
</div>
</body></html>