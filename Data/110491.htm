<html><head>

<meta http-equiv="Content-Type" content="text/html; charset=utf-8">
<link rel="Edit-Time-Data" href="http://www.cdacnoida.in/vishwa/vishwa/files/110491_files/editdata.mso">
<link rel="OLE-Object-Data" href="http://www.cdacnoida.in/vishwa/vishwa/files/110491_files/oledata.mso">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">समूह</span></b><span   style="font-size: 14pt; font-family: DV-TTSurekhEN;"> (</span><span padma_font_family_property="Courier" style="font-size: 14pt; font-family: Courier;">Groups</span><span   style="font-size: 14pt; font-family: DV-TTSurekhEN;">) 
    कभी कभी गणित में ऐसी क्रियाएँ भी दृष्टिगोचर होती है जब 
    उनमें से एक एक करके दो क्रियाएँ की जाएँ तो फल वही निकलता 
    है, जो उसी प्रकार की एक ही क्रिया से निकल आता है। तनिक इन 
    चार संख्याओं पर विचार करें :</span></p>
  <p class="MsoNormal" style="text-align: center;" align="center"><span   style="font-size: 14pt; font-family: DV-TTSurekhEN;">१, </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    १, <sub> <img src="110491_files/image002.gif" v:shapes="_x0000_i1025" height="23" width="29"> </sub> ,<sub> <img src="110491_files/image002.gif" v:shapes="_x0000_i1026" height="23" width="29"> </sub> ।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">जिन्हें 
    इस प्रकार भी लिख सकते हैं :</span></p>
  <p class="MsoNormal" style="text-align: center;" align="center"><span   style="font-size: 14pt; font-family: DV-TTSurekhEN;">१, </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;">१, 
    ए, </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> ए।</span></p>
  <p   class="MsoBodyTextIndent2">यदि किसी राशि को इनमें से दूसरी 
    और तीसरी संख्याओं से गुणा करें, तो वही फल निकलेगा तो 
    जो अकेल चौथी संख्या से गुणा करने से निकलता है। इसी 
    प्रकार, यदि उपर्युक्त संख्याओं में से किन्हीं दो से किसी राशि 
    को गुणा करें, तो वही फल निकलता है जो उक्त संख्याओं में 
    से एक ही संख्या से गुणा करने से निकल सकता है।</p>
  <p class="MsoNormal"><span   style="font-size: 14pt; font-family: DV-TTSurekhEN;">इस 
    प्रकार की क्रियाओं के समुच्चय (</span><span padma_font_family_property="Courier" style="font-size: 14pt; font-family: Courier;">set</span><span   style="font-size: 14pt; font-family: DV-TTSurekhEN;">) 
    को बंद समुच्चय कहते हैं और क्रियाओं के इस गुण को समूह 
    गुण (</span><span padma_font_family_property="Courier" style="font-size: 14pt; font-family: Courier;">Group property</span><span   style="font-size: 14pt; font-family: DV-TTSurekhEN;">) कहते हैं।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">प्रतिस्थापन समूह</span></b><span   style="font-size: 14pt; font-family: DV-TTSurekhEN;"> 
    (</span><span padma_font_family_property="Courier" style="font-size: 14pt; font-family: Courier;">Substitution 
    Groups</span><span   style="font-size: 14pt; font-family: DV-TTSurekhEN;">) </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    इस संबंध में सबसे पहला अध्ययन प्रतिस्थापन के बंद समुच्चयों 
    का किया गया था और इनका प्रयोग सर्वप्रथम अक्षरों और चिह्नों 
    पर किया गया था। गाल्वा (</span><span padma_font_family_property="Courier" style="font-size: 14pt; font-family: Courier;">Galois</span><span   style="font-size: 14pt; font-family: DV-TTSurekhEN;">) 
    ने ऐसे बंद समुच्चय को संघ का नाम दिया था। तनिक इस 
    अक्षरविन्यास पर विचार करें :</span></p>
  <p class="MsoNormal" style="text-align: center;" align="center"><b style=""><span   style="font-size: 14pt; font-family: DV-TTSurekhEN;">य<sub  >१ 
    </sub>य<sub  >२ </sub>य<sub  >३ </sub>य<sub  >४ </sub>य<sub  >५ </sub>य<sub  >६ 
    </sub>य<sub  >७</sub></span></b></p>
  <p   class="MsoBodyTextIndent2">मान लें कि इन अक्षरों के क्रम को बदलकर 
    इस प्रकार लिखते हैं :</p>
  <p class="MsoNormal" style="text-align: center;" align="center"><b style=""><span   style="font-size: 14pt; font-family: DV-TTSurekhEN;">य<sub  >४ 
    </sub>य<sub  >२ </sub>य<sub  >१ </sub>य<sub  >३ </sub>य<sub  >६ </sub>य<sub  >५ 
    </sub>य<sub  >७</sub></span></b></p>
  <p class="MsoNormal"><span   style="font-size: 14pt; font-family: DV-TTSurekhEN;">तो 
    स्पष्ट है कि हमारे चार प्रत्ययों १ २ ३ ४ का हेरफेर इस प्रकार 
    ४ २ १ ३ हुआ है और प्रत्ययों ५ ६ का पारस्परिक हेरफेर ६ ५ हुआ 
    है। सातवें प्रत्यय को ज्यों का त्यों छोड़ दिया गया है। पहले 
    चार प्रत्ययों में से भी दूसरे प्रत्यय का स्थान अक्षुण्ण रखा गया 
    है। अब मान लें कि इसी क्रमपरिवर्तन को इस प्रकार लिखते 
    हैं :</span></p>
  <p class="MsoNormal" style="text-align: center;" align="center"><span   style="font-size: 14pt; font-family: DV-TTSurekhEN;">(<b   style="">य<sub  >१ 
    </sub>य<sub  >४ </sub>य<sub  >३</sub></b>)<b style=""><sub> 
    </sub></b>(<b   style="">य<sub  >५ </sub>य<sub  >६</sub></b>)<b style=""></b></span></p>
  <p class="MsoNormal"><span   style="font-size: 14pt; font-family: DV-TTSurekhEN;">पहले 
    कोष्ठक का यह अर्थ है कि <b   style="">य<sub  >१ 
    </sub></b>के स्थान पर <b   style="">य<sub  >४ 
    </sub></b>रखो, <b   style="">य<sub  >४ </sub></b>के 
    स्थान पर <b   style="">य<sub  >३ </sub></b>और <b   style="">य<sub  >३ </sub></b>के स्थान पर <b   style="">य<sub  >१</sub></b>। इसी प्रकार दूसरे 
    कोष्ठक का अर्थ यह है कि <b   style="">य<sub  >५ 
    </sub></b>के स्थान पर <b   style="">य<sub  >६ 
    </sub></b>रखो और <b   style="">य<sub  >६ </sub></b>के 
    स्थान पर <b   style="">य<sub  >५</sub></b>। यदि 
    हम अपनी संकेत लिपि को और भी संक्षिप्त करना चाहें, तो 
    उक्त प्रतिस्थापन को इस प्रकार भी लिख सकते हैं : (१ ४ ३) (५ 
    ६)। प्रत्येक कोष्ठक के अंदर एक <b   style="">प्रतिस्थापन 
    चक्र</b> (</span><span padma_font_family_property="Courier" style="font-size: 14pt; font-family: Courier;">cycle</span><span   style="font-size: 14pt; font-family: DV-TTSurekhEN;">) पूरा हो जाता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">यदि 
    किसी समुच्चय के अक्षरों पर प्रतिस्थापन <b   style="">प </b>लगाया जाए और फिर नए क्रम पर प्रतिस्थापन फ लगाया 
    जाए, तो इन दोनों क्रियाओं को मिलाकर प्रतिस्थापन पफ कहेंगे। 
    यह प्रतिस्थापन क्रिया व्यत्तशील नहीं है। उदाहरण के लिए मान 
    लें कि <b   style="">प </b></span><b style=""><span style="font-size: 14pt; font-family: Symbol;"><span padma_font_family_property="Symbol" style="">=</span></span></b><b style=""><span   style="font-size: 14pt; font-family: DV-TTSurekhEN;"> (य<sub  >१ </sub>य<sub  >२ </sub>य<sub  >३</sub>)</span></b><span   style="font-size: 14pt; font-family: DV-TTSurekhEN;"> 
    और <b   style="">फ </b></span><b style=""><span style="font-size: 14pt; font-family: Symbol;"><span padma_font_family_property="Symbol" style="">=</span></span></b><b style=""><span   style="font-size: 14pt; font-family: DV-TTSurekhEN;"> (य<sub  >१ </sub>य<sub  >२</sub>),</span></b><span   style="font-size: 14pt; font-family: DV-TTSurekhEN;"> 
    तो <b   style="">प </b>का फल होगा <b   style="">य<sub  >२ </sub>य<sub  >३ </sub>य<sub  >१</sub></b>। 
    इस पर प्रतिस्थापन <b   style="">फ</b> लगाने 
    का फल होगा <b   style="">य<sub  >३ </sub>य<sub  >२ 
    </sub>य<sub  >१</sub></b>। अब देखना चाहिए कि प्रतिस्थापन <b   style="">फ प</b> का क्या परिणाम निकलता है। 
    सुच्चय <b   style="">य<sub  >१ </sub>य<sub  >२ </sub>य<sub  >३ 
    </sub></b>पर <b   style="">फ </b>लगाने का फल 
    होगा <b   style="">य<sub  >१ </sub>य<sub  >२ </sub>य<sub  >३</sub></b>, 
    और इस फल पर <b   style="">प </b>लगाने 
    का परिणाम होगा <b   style="">य<sub  >१ </sub>य<sub  >३ 
    </sub>य<sub  >२</sub></b>। स्पष्ट है कि यह <b   style="">प फ</b> के फल से भिन्न है। अत: <b   style="">प फ </b></span><b style=""><span style="font-size: 14pt; font-family: Symbol;"><span padma_font_family_property="Symbol" style="">�</span></span></b><b style=""><span   style="font-size: 14pt; font-family: DV-TTSurekhEN;"> फ प</span></b><span   style="font-size: 14pt; font-family: DV-TTSurekhEN;">। जिस प्रतिस्थापन में केवल दो अक्षरों 
    का एक चक्र हो, उसे पक्षांतरण (</span><span padma_font_family_property="Courier" style="font-size: 14pt; font-family: Courier;">Transposition</span><span   style="font-size: 14pt; font-family: DV-TTSurekhEN;">) 
    कहते हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">यह 
    सरलता से सिद्ध किया जा सकता है कि प्रतिस्थापनों का गुणन 
    सहचरणशील (</span><span padma_font_family_property="Courier" style="font-size: 14pt; font-family: Courier;">associative</span><span   style="font-size: 14pt; font-family: DV-TTSurekhEN;">) है। अत: <b   style="">प </b>(<b   style="">फ ब</b>) </span><span style="font-size: 14pt; font-family: Symbol;"><span padma_font_family_property="Symbol" style="">=</span></span><span   style="font-size: 14pt; font-family: DV-TTSurekhEN;"> 
    (<b   style="">प फ</b>)<b   style="">ब</b>।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">अमूर्त (</span></b><b style=""><span padma_font_family_property="Courier" style="font-size: 14pt; font-family: Courier;">Abstract</span></b><b style=""><span   style="font-size: 14pt; font-family: DV-TTSurekhEN;">) 
    समूह</span></b><span   style="font-size: 14pt; font-family: DV-TTSurekhEN;"> </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    यदि किसी समूह की ऐसी परिभाषा दी जाए जिसका उक्त समूह 
    के तत्वों के गुणों से कोई संबंध न हो, तो ऐसे समूह 
    को अमूर्त समूह कहते हैं। साधारणतया अमूर्त समूह निम्नलिखित 
    नियमों का पालन करते हैं :</span></p>
  <p class="MsoNormal"><span   style="font-size: 14pt; font-family: DV-TTSurekhEN;">(१) 
    समुच्चय के किन्हीं दो तत्वों <b   style="">क, 
    ख</b> का गुणनफल एक तीसरा तत्व ग होगा, जो उसी समुच्चय 
    का एक तत्व होगा, अर्थात् <b   style="">क 
    ख </b></span><b style=""><span style="font-size: 14pt; font-family: Symbol;"><span padma_font_family_property="Symbol" style="">=</span></span></b><b style=""><span   style="font-size: 14pt; font-family: DV-TTSurekhEN;"> ग</span></b><span   style="font-size: 14pt; font-family: DV-TTSurekhEN;">।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">(२) 
    तत्व सहचरणशील होते हैं, अर्थात्</span></p>
  <h5  >क (ख ग) <span style="font-family: Symbol;"><span padma_font_family_property="Symbol" style="">=</span></span> क 
    ख ग (क ख) ग।</h5>
  <p class="MsoNormal"><span   style="font-size: 14pt; font-family: DV-TTSurekhEN;">(३) 
    समुच्चय में एक तत्व<b   style=""> ऐ </b>ऐसा 
    भी होता है कि प्रत्येक तत्व <b   style="">क</b> 
    के लिए <b   style="">क ऐ </b></span><b style=""><span style="font-size: 14pt; font-family: Symbol;"><span padma_font_family_property="Symbol" style="">=</span></span></b><b style=""><span   style="font-size: 14pt; font-family: DV-TTSurekhEN;"> ऐ क </span></b><b style=""><span style="font-size: 14pt; font-family: Symbol;"><span padma_font_family_property="Symbol" style="">=</span></span></b><b style=""><span   style="font-size: 14pt; font-family: DV-TTSurekhEN;"> क</span></b><span   style="font-size: 14pt; font-family: DV-TTSurekhEN;">। उक्त तत्व को <b   style="">सर्वसम तत्व </b>(</span><span padma_font_family_property="Courier" style="font-size: 14pt; font-family: Courier;">Indentical element</span><span   style="font-size: 14pt; font-family: DV-TTSurekhEN;">) 
    कहते हैं।</span></p>
  <p   class="MsoBodyTextIndent2">(४) समुच्चय के प्रत्येक तत्व <b   style="">क</b> 
    का एक व्युत्क्रम तत्व <b   style="">क</b><b style=""><sup  ><span style="font-family: Symbol;"><span padma_font_family_property="Symbol" style="">-</span></span>१</sup></b> ऐसा होता 
    है कि <b   style="">क क</b><b style=""><sup  ><span style="font-family: Symbol;"><span padma_font_family_property="Symbol" style="">-</span></span>१ 
    </sup></b><b   style=""><span style="font-family: Symbol;"><span padma_font_family_property="Symbol" style="">=</span></span> क</b><b   style=""><sup  ><span style="font-family: Symbol;"><span padma_font_family_property="Symbol" style="">-</span></span>१ </sup>क </b><b   style=""><span style="font-family: Symbol;"><span padma_font_family_property="Symbol" style="">=</span></span> ऐ</b></p>
  <p class="MsoNormal"><span   style="font-size: 14pt; font-family: DV-TTSurekhEN;">सं. 
    ग्रं. </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> एच. हिल्टन : ऐन 
    इंट्रोडक्शन टु दि थिओरी ऑव ग्रूप्स ऑव फाइनाइट ऑर्डर 
    (१९०८); एल. ई. डिक्सन : लीयिर ग्रूप्स विद ऐन एक्सपोज़िशन 
    ऑव दि गाल्वा फील्ड थिओरी (लाइप्जिग) १९०१; डब्ल्यू बर्नसाइड 
    : थिओरी ऑव ग्रुप्स ऑव फाइनाइट ऑर्डर (द्वितीय संस्करण 
    १९१७)।<span   style="">  
 
    </span>(ब्रज मोहन)</span></p>
</div>
</body></html>