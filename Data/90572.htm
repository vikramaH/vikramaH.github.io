<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 14pt; font-family: DV-TTSurekhEN;">मोलस्का (</span></b><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Mollusca</span><b style=""><span   style="font-size: 14pt; font-family: DV-TTSurekhEN;">)</span></b><span   style="font-size: 14pt; font-family: DV-TTSurekhEN;"> या चूर्ण प्रावार नरम 
    शरीवाले, खंडरहित, प्राथमिक रूप से द्विपार्श्वीय संमितवाले 
    प्राणी हैं। इनका शरीर प्राय: अपने अंग द्वारा बनाए चूने के 
    कवच के अंद बंद रहता है। साथ ही साथ, उनकी देहभित्ति बढ़कर 
    एक लपेट बनाती है, जिसे प्रावार (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Mantle</span><span   style="font-size: 14pt; font-family: DV-TTSurekhEN;">) 
    कहते हैं। इनके शरीर के निचले भाग में एक मांसल अंग होता 
    है, जिसे पाद कहते हैं। इनका डिंभक ऐनेलिडा (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Annelida</span><span   style="font-size: 14pt; font-family: DV-TTSurekhEN;">) 
    के ट्रोकोफोर (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">techophore</span><span   style="font-size: 14pt; font-family: DV-TTSurekhEN;">) लर्वा से मिलता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">प्रारंभ में मोलस्का के साथ विभिन्न रूपों के अनेक प्राणी 
    संबद्ध थे। इनमें ब्रैकियोपोडा (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Brachiopoda</span><span   style="font-size: 14pt; font-family: DV-TTSurekhEN;">), 
    ट्यूनीकाटा (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Tanicata</span><span   style="font-size: 14pt; font-family: DV-TTSurekhEN;">) और सिरीपेडिया (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Ciripedia</span><span   style="font-size: 14pt; font-family: DV-TTSurekhEN;">) 
    तक थे। जे. वी. टॉमसन (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">J. Vaughan Thompson</span><span   style="font-size: 14pt; font-family: DV-TTSurekhEN;">) 
    ने परिवर्धन के अध्ययन के आधार पर, इनमें से सबसे पहले 
    सिरीपेडिया को अलग किया और यह बतलाया गया कि सिरीपेडिया 
    क्रस्टेशिया (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Crustacea</span><span   style="font-size: 14pt; font-family: DV-TTSurekhEN;">) हैं। परिवर्धन के अध्ययन 
    के पश्चात यह पता चला कि ट्यूनीकाटा पृष्ठवंशी प्रणियों के 
    संबंधी हैं, इसलिये इन्हें भी मोलस्का के पृथक कर दिया 
    गया। ब्रैकियोपोडो एक अरसे तक मोलस्का के साथ रहे, इसलिये 
    कि इनका शरीर भी कवच के अंदर बंद रहता है और यह लैमेलीब्रैकिएटा 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Lamellibranchiata</span><span   style="font-size: 14pt; font-family: DV-TTSurekhEN;">) 
    से बाह्य रूप में मिलते जुलते हैं। एच. मिल्ने एडवर्ड (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">H. 
    Milne Edwards</span><span   style="font-size: 14pt; font-family: DV-TTSurekhEN;">) ने ब्रैकियोपोडा की भी मौलस्का से पृथक 
    कर दिया, जिससे यह समूह अपने आधुनिक रूप में निखर आया।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">विशेष रूप से मोलस्का जलचर हैं, परंतु एक ही जाति 
    के प्राणियों में भी रहन सहन के विभिन्न प्रकर के साधन पाए 
    जाते हैं। अधिकांश: ये समुद्री प्राणी हैं। कुछ गैस्ट्रोपोडा (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Gastropoda</span><span   style="font-size: 14pt; font-family: DV-TTSurekhEN;">) 
    तथा उनके साथी स्थल पर भी रहते हैं। जल में रहनेवाले मोलस्का 
    में कुछ तल पर चलते फिरते हैं अथवा तल से जुड़े रहते हैं। 
    कुछ ऐसे भी हैं, जो लहरों के विपरीत आसानी से तैर सकते 
    हैं१ इनके अलावा कुछ जल की सतह पर रहते हैं और लहरों 
    के साथ यहाँ वहाँ बहते रहते हैं। स्थल पर रहनेवाले मोलस्का 
    १५,००० फुट की ऊँचाई तक और समुद्र में रहनेवाले २,८०० 
    फैदम की गहराई तक पाए गए हैं। मोलस्का स्वतंत्र रूप से रहनेवाले 
    प्राणी हैं, जो रेंगकर अथवा बिलों में रहकर जीवन व्यतीत करते 
    हैं। कुछ ऐसे हैं जो वयस्क जीवन में गतिहीन हो जाते हैं, 
    अथवा वातावरण के किसी स्थान से जुड़ जातग हैं और वहीं सारा 
    जीवन व्यतीत कर डालते हैं। गैस्ट्रोपोडा और लैमलीब्रैंकिएटा 
    दोनों में ऐसे उदाहरण मिलते हैं। कुछ सहभोजी (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">commensal</span><span   style="font-size: 14pt; font-family: DV-TTSurekhEN;">) होते हैं और ऐसिडियन 
    तथा ऐकाइनोडर्म के साथ रहते हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">मोलस्का द्विपार्श्वसममित (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">bilaterally symmetrical</span><span   style="font-size: 14pt; font-family: DV-TTSurekhEN;">) प्राणी हैं यद्यपि इनके कुछ अंग असंयमित 
    होते हैं। शरीर नर्म और खंडरहित होता है। आदर्श प्राणी 
    के प्रमुख अंग हैं: अग्रसर, प्रतिपृष्ठीय पाद और पृष्ठीय आंतरांग 
    पिंडक (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">visceral mass</span><span   style="font-size: 14pt; font-family: DV-TTSurekhEN;">)। इनका शरीर देहभित्ति 
    के एक मांसल प्रावार से ढँका रहता है। प्रावार ही शरी की रक्षा<span   style="">श् 
    </span>करनेवाले कवच को स्रवित करता है। कवच एक टुकडे 
    का बना होता है (जैसे शंख), या दो टुकडों का (जैसी सीपी), 
    या आठ टुकड़ों का (जैसे काइटन)। स्कैफोपोडा (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Scaphopoda</span><span   style="font-size: 14pt; font-family: DV-TTSurekhEN;">) तथा पेलेसिपोडा 
    <b   style="">(</b></span><b style=""><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Pelecypoda</span></b><b style=""><span   style="font-size: 14pt; font-family: DV-TTSurekhEN;">) 
    को छोड़कर सभी </span></b><span   style="font-size: 14pt; font-family: DV-TTSurekhEN;">मोलस्काओं में सिर पूर्णतया विकसित 
    रहता है<b   style=""></b> उसपर आँखें या 
    स्पर्शंग आदि स्पष्ट होते हैं। शरीर के प्रतिपृष्ठीय भाग में एक 
    मांसल अंग रहता है, जिसे पाद कहते हैं। भिन्न भिन्न श्रेणी के 
    मोलस्का में पाद के भिन्न भिन्न रूप इसलिये होते हैं, क्योंकि 
    उनमें यह भिन्न भिन्न कार्य करता है। किसी में यह रेंगने का कार्य 
    करता है, किसी में खोदने का कार्य करता है, तो किसी में 
    तैरने के काम आता है। सेफैलोपोडा (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Cephalopoda</span><span   style="font-size: 14pt; font-family: DV-TTSurekhEN;">) 
    में पाद शरीर के अग्र भाग में सिर के चारों ओर स्थित होता 
    है और आठ, या दस भुजाएँ बनाता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">पाचन नलिका पूर्ण होता है तथा प्राय: यू (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">U</span><span   style="font-size: 14pt; font-family: DV-TTSurekhEN;">) 
    आकार की, अथवा कुतलित होती है। मुँह में एक चिपटी पट्टी 
    होती है। इसपर छोटे छोटे नुकीले दाँतो की अनुप्रस्थ पंक्तियाँ 
    होती हैं। यह पट्टी भोजन को रगड़ रगड़कर काटने में काम 
    आती है। इसे रेतीजिह्वा, या रैडुला (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Radula</span><span   style="font-size: 14pt; font-family: DV-TTSurekhEN;">) 
    कहते हैं। सीपी इत्यादि पेलेसिपोडा (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Pelecypoda</span><span   style="font-size: 14pt; font-family: DV-TTSurekhEN;">) 
    में रेतीजिह्वा नहीं होती है। मलद्वार, प्रावार गुहा में खुलता 
    है। पाचनांगों के साथ ए पांचक ग्रंथी भी होती है जिसे यकृत 
    कहते हैं। किन्हीं किन्हीं में लार गंथियाँ भी होती हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">रुधिरवाहिनी तंत्र पूर्णतया विकसित होता है। इनमें 
    एक पृष्ठीय ्ह्रदय होता है, जो ्ह्रदयावरण से घिरा रहता है। 
    ्ह्रदय में एक, या दो अलिंद होते हैं और एक निलय। प्राय: एक अग्र 
    महाघमनी और अन्य रक्तनलिकाएँ होती हैं। श्वसन कार्य गिल, 
    अथवा टैनिडिया, द्वारा होतहा है। किसी किसी में प्रावारगुहा 
    एक फुप्फुस कोष (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">pulmonary sac</span><span   style="font-size: 14pt; font-family: DV-TTSurekhEN;">) बनाती हैं, जिसके 
    द्वारा श्वसन पूर्ण होता है। प्रावार तथा बाह्यचर्म द्वारा भी ऑक्सीजन 
    अंदर जाती है और कार्बन डाइ आक्साइड बाहर निकलता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">मलोत्सर्ग के लिये विशेष अंग वृक्क (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">kidney</span><span   style="font-size: 14pt; font-family: DV-TTSurekhEN;">),या 
    वृकग्रंथि (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">nephridia</span><span   style="font-size: 14pt; font-family: DV-TTSurekhEN;">) होती हैं। वृक्क एक, 
    अथवा एक या दो जोड़े होते हैं। ये ्ह्रदयावरणी गुहा तथा शिराओं 
    से संबंधित होते हैं। वास्तव में मोलस्का में सीलोम (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">coelom</span><span   style="font-size: 14pt; font-family: DV-TTSurekhEN;">) 
    बहुत कम हो गया ओर केवल ्ह्रदयावरणी गुहा, वृक्कग्रंथि तथा 
    जननपिंड के अंदर पाया जाता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">तंत्रिका तंत्र भी इनमें विशेष रूप से विकसित है। 
    पृष्ठीय प्रमस्तिष्कीय गुच्छिकाएँ और प्रतिपृष्ठय अधोग्रासनली 
    गुच्छिकाएँ (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">sule oesophageal ganglia</span><span   style="font-size: 14pt; font-family: DV-TTSurekhEN;">) 
    होती हैं। ये दोनो एक दूसरे से तंत्रिकाओं द्वारा जुड़ी रहती 
    है। इस तरह ये ग्रसिका के चारों ओर अँगूठी के रूप में पाई 
    जाती हैं। इन गुच्छिकाओं से तंत्रिकाएँ निकलती हैं, जो शरीर 
    के भिन्न भिन्न अंगों को जाती हैं। मोलस्का में ज्ञानेंद्रिया भली 
    भाँति विकसित होती हें। स्पर्श, गंध और स्वाद आदि का इन्हें 
    अच्छा ज्ञान होता है। शरीर संतुलन के लिये विशेष जटिल अंग 
    होते हैं, जिन्हें संतुलन पुटी (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Statocyst</span><span   style="font-size: 14pt; font-family: DV-TTSurekhEN;">) 
    कहते हैं। कुछ मोलस्काओं में प्रकाश से प्रभावित होनवाले नेत्रबिंदु 
    और कुछ में पूर्ण विकसित नेत्र होते हैं। इनके एक समूह 
    में ऐसी आँखे पाई जातीं हैं जिनकी रचना बिल्कुल पृष्ठवंशी 
    प्राणियों के नेत्रों की तरह होती हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">मोलस्का में अलैंगिक जनन नहीं होता। कुछ तो इनमें 
    उभयलिंगी होते हैं और कुछ निश्चित रूप से पूर्वपुँपक्व (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">protandric</span><span   style="font-size: 14pt; font-family: DV-TTSurekhEN;">) होते हैं। इनमें 
    जननपिंड पहले अंडाणु बनाता है और बाद में शुक्राणु। अधिकतर 
    मोलस्काओं में नर एवं मादा पृथक पृथक होते हैं। किसी में 
    दो मुख्य जननपिंड होते हैं, किसी में एक। जननपिंड से नलिकाएँ 
    निकलती हैं, जिनसे होकर लिंगकोश (अंडाणु अथवा शुक्राणु) 
    बाहर जाते हैं। प्राय: संसेचन बाहर होता है, पर कुछ मोलस्काओं 
    में संसेचन शरीर के अंदर होता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">अधिकतर मोलस्का अंडे देते हैं। भिन्न भिन्न मोलस्काओं 
    में अंडों की संख्या भिन्न भिन्न होती हैं। समुद्र में रहनेवाले 
    मोलस्का अधिक संख्या में अंडे देते हैं, इसलिये उनके अंडे 
    समुद्री लहरों के सहारे यहाँ वहाँ बहा करते हैं। कुछ मोलस्का 
    निश्चित पदार्थो में अंडे देते हैं। कुछ अंडों को फीते के रूप 
    में एक साथ चिपका देते हैं। इनमें अंडों की संख्या बहुत कम 
    होती है। ऑस्ट्रिआ (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Ostrea</span><span   style="font-size: 14pt; font-family: DV-TTSurekhEN;">) 
    नामक मोलस्का की मादा ६,००,००,००० अंडे देती हे और काइटन 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Chiton</span><span   style="font-size: 14pt; font-family: DV-TTSurekhEN;">) 
    की मादा २,००,०००। सेनिया (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Cenia</span><span   style="font-size: 14pt; font-family: DV-TTSurekhEN;">) 
    नामक मोलस्का की मादा केवल ४ से १२ अंडे तक देती है। कुछ 
    मोलस्का जरायुज (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">viviparous</span><span   style="font-size: 14pt; font-family: DV-TTSurekhEN;">) होते हैं, जेसे सुबूलाइना 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Subulina</span><span   style="font-size: 14pt; font-family: DV-TTSurekhEN;">)।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">मोलस्का के अंडों का विभाजन इस प्रकार होता है 
    कि नई बनने वाली कोशिकओं का भविष्य प्रारंभ से ही निश्चित 
    किया ज सकता है। इस प्रकार के भेदन को परिमित (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">determinate 
    cleavage</span><span   style="font-size: 14pt; font-family: DV-TTSurekhEN;">) कहते हैं। सेफैलोपीड नामक मोलस्का में 
    विभाजन का ढंग पहले से भिन्न होता है। इसे चक्रिकाम विदलन 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">discoidal cleavage</span><span   style="font-size: 14pt; font-family: DV-TTSurekhEN;">) कहते हैं। विभाजन 
    के फलस्वरूप लार्वा बनता है, जिसे वेलीजर लार्वा (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Velliger 
    larva</span><span   style="font-size: 14pt; font-family: DV-TTSurekhEN;">) कहते हैं। यह ऐनीलिडा के ट्रौकोफोर लार्वा की 
    भाँति स्वतंत्र रूप से तैरनवाला होता है। रूपांतरित होकर 
    यह साधारण रूप धारण कर लेता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">मोलस्का विभिन्न रूपों और आदतोवाले प्राणी हैं, जो 
    धीरे धीरे रेंगते हैं। ये विभिन्न विस्तार के हाते हैं। कुछ एक 
    मिलीमीटर से भी छोटे होते हैं और कुछ १० इंच तक लंबे 
    होते हैं। बहुत से काइटन आधे से आठ इंच तक के होते 
    हैं। सकैफोपीड एक इंच से कम होते हैं यद्यपि कुछ छह इंच 
    तक के होते हैं। कुछ सीपियों के कवच आधे इंच से लेकर 
    साढ़े चार फुट तक लंबे होते हैं। कुछ का भार बहुत होता 
    है। ट्राईडिनाडैरेसा का वजन ५५० पाउंड होता है। आर्कीट्यूथिस 
    नामक वृहत्त स्क्विड का शरीर २० फुट और स्पर्शाग ३५ फुट लंबा 
    होता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">कतिपय मोलस्काओं का आर्थिक महत्व भी है। बहुत से 
    ऐसे मोलस्का हैं जिनकी गणना भोज्य जंतुओं में है। सीपी (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">clams</span><span   style="font-size: 14pt; font-family: DV-TTSurekhEN;">); 
    शुक्ति (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">oysters</span><span   style="font-size: 14pt; font-family: DV-TTSurekhEN;">) तथा स्क्विड (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">squids</span><span   style="font-size: 14pt; font-family: DV-TTSurekhEN;">) 
    इनमें प्रमुख हैं। स्वच्छ जल में रहनेवाली कुछ सीपियों के 
    कवच से बटन आदि बनाए जाते हैं। कुछ सीपियों की जाति ऐसी 
    होती है जिनमें मोती बनते हैं। इसी कारण ये अधिक संख्या 
    में पाली जाती हैं। कौड़ी भी एक प्रकार के मोलस्का का कवच है। 
    इसका प्रयोग पुराने समय में पैसों की भाँति होता था। मजदूरी 
    में श्रमिकों को कौड़ियाँ<span   style="">श् </span>दी 
    जातीं थीं और इनसे बाजरों में बस्तुएँ खरीदी जा सकती थीं। 
    कुछ घोंघे (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">smails</span><span   style="font-size: 14pt; font-family: DV-TTSurekhEN;">) ऐसे हैं, जो रोग 
    फैलानेवाले कीड़ों को एक प्राणी से दूसरे तक ले जाते हैं। 
    भेड़ों में यकृत विगलन (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">liver rot</span><span   style="font-size: 14pt; font-family: DV-TTSurekhEN;">) का रोग फैलानेवाले 
    कृषि को स्लग ही फैलाते हैं। कुछ स्लग (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">slugs</span><span   style="font-size: 14pt; font-family: DV-TTSurekhEN;">) 
    और घोंघे पौधों को खो हैं। टेरीडो (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Teredo</span><span   style="font-size: 14pt; font-family: DV-TTSurekhEN;">) 
    नामक मेलस्का ऐसा है, जो जहाज की लकड़ी में सूराख कर उसमें 
    रहता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">मोलस्का बहुत दिनों तक बिना भोजन के रह सकते 
    हैं। ठंढ का प्रभाव उनपर गर्मी से कम पड़ता है, कितु प्रयोंगों 
    द्वारा देखा गया है कि हेलिक्स (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Helix</span><span   style="font-size: 14pt; font-family: DV-TTSurekhEN;">) 
    १२०</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> सें० तक की गर्मी 
    में जीवित रहता है। कुछ छोटे छोटे गैस्ट्रोपोडा हैं, जो 
    गर्म पानी के कुँडों में रहते हैं। इन कुंडों का ताप ४२</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> सें० होता है। 
    मोलस्का के लार्वा ३१</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> 
    सें० और -३</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> 
    सें पर नष्ट हो जाते हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">मोलस्का की आयु प्राय: कम होती है। समुद्र में रहनेवाले 
    स्ट्रेप्टोन्यूरा (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Streptoneura</span><span   style="font-size: 14pt; font-family: DV-TTSurekhEN;">) 
    प्राणियों की आय अधिक हाती है। एक प्रयोग में लिटोराइना 
    लिटोरा नामक मोलस्का २० वर्षो तक जीवित रहा। स्वच्छ जल में 
    रहनेवाले मोलस्का आठ वर्षों तक होती है, यद्यपि हेलिक्स पोमैटिया 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Helix pomatia</span><span   style="font-size: 14pt; font-family: DV-TTSurekhEN;">) छह वर्ष तक जीवित 
    रहता है। बाकी सब प्राय: एक वर्ष तक जीवित<span   style="">श् </span>रहता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">मोलस्का में सुरक्षा के लिये अनुकूलन (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">protecttive 
    adaptation</span><span   style="font-size: 14pt; font-family: DV-TTSurekhEN;">) के अनेक उदाहरण प्राप्त हैं। सतह पर उतरानेवाले 
    प्राणी प्राय: पारदर्शी, रंगविहीन, या हलके नीले रंग के होते 
    हैं। कुछ कवचविहीन मालस्का होते हैं, जो बिल्कुल वातावरण 
    का रंग अपना लेते हैं। हरी वनस्पति के बीच रहनेवाला मोलस्का, 
    हरमिया डैंड्रीटाइका, हरे रंग का होता है। ब्रिफिथ्सिया दूसरा 
    मालस्का है, जो लाल शैवाल (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">algae</span><span   style="font-size: 14pt; font-family: DV-TTSurekhEN;">) 
    के बीच रहता है, इसलये लाल रंग का होता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">अब तक मोलस्काओं की लगभग ४५,००० जीवित जातियों 
    की गणना की जा चुकी है। इनमें गैस्ट्रोपोडा सबसे अधिक 
    संख्या में पाए जाते हैं। मोलस्का के फाँसिल पुराजीवी महाकल्प 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">palaeozoic</span><span   style="font-size: 14pt; font-family: DV-TTSurekhEN;">) 
    के बाद हर स्तर पर मिलते हैं। लगभग ४०,००० फॉसिल स्पीसीज, 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">fossil 
    species</span><span   style="font-size: 14pt; font-family: DV-TTSurekhEN;">) का तो पता लग चुका है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">मोलस्का समुदाय को पाँच वर्गो में विभाजित किया 
    गया है। ये इस प्रकार हैं: (१) ऐंफीन्यूरा (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Amphineura</span><span   style="font-size: 14pt; font-family: DV-TTSurekhEN;">); 
    (२) स्कैफोपोडा (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Scaphopoda</span><span   style="font-size: 14pt; font-family: DV-TTSurekhEN;">); (३) गैस्ट्रोडा (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Gastropoda</span><span   style="font-size: 14pt; font-family: DV-TTSurekhEN;">); 
    (४) पेलेसीपोडा (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">pelecypoda</span><span   style="font-size: 14pt; font-family: DV-TTSurekhEN;">) और (५) सेफैलोपोडा 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Cephalopoda) </span></p>
  <p class="MsoNormal"><span   style="font-size: 14pt; font-family: DV-TTSurekhEN;">ऐंफीन्यूरा उन मोलस्काओं का समूह है जिनका शरीर 
    द्विपाश्रर्वीय एवं लबा होता हैं। मुँह तथा मलद्वार शरीर के दो 
    सिरों पर होते हैं। इसके प्रावार में अनेक कंटिकाएँ (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">spicules</span><span   style="font-size: 14pt; font-family: DV-TTSurekhEN;">) 
    होती है जो उपचर्म (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">cuticle</span><span   style="font-size: 14pt; font-family: DV-TTSurekhEN;">) में धँसी रहती हैं। 
    काइटम (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">chiton</span><span   style="font-size: 14pt; font-family: DV-TTSurekhEN;">) इसके उदाहरण हैं। 
    इनका कवच आठ हिस्सों का बना होता है। ये समुद्र में रहनेवाले 
    प्राणी हैं। ये समुद्र में लगभग सभी गहराइयों तक में पाए जाते 
    हैं। यह पुराना समूह है, जो ऑर्डोविशन (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">ordovician</span><span   style="font-size: 14pt; font-family: DV-TTSurekhEN;">) 
    कल्प से पाया जजाता हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">स्क्कैफोपोडा द्विपाश्रर्वीय सममितिवाले समुद्र में रहनेवाले 
    मोलस्का हैं, जिनका शरीर तथा कवच आग्र-पश्च (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">antero-posterior</span><span   style="font-size: 14pt; font-family: DV-TTSurekhEN;">) 
    धुरी में लंबा होता है। ये लगभग बेलनाकार होते हैं और 
    प्रावार की एक पूर्ण नली द्वारा घिरे रहते हैं। इनका सिर अविकसित 
    होता है, आँखें नहीं होती हैं, पाद बेलनाकार और खोदने 
    के लिये बना होता है। ये सब समुद्री प्राणी हैं, जो उथले जल 
    से लेकर १५,००० फुट की गहराई तक पाए जाते हैं। ये कीचड़, 
    या बालू में गड़े रहते हैं और शरीर का पिछला भाग सतह से 
    निकला रहता है। इनके २०० जीवित स्पीशीज़ तथा ३०० फॉसिल 
    स्पीशीज़ की गणना हो चुकी है। डेंटैंलियम (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Dentelium</span><span   style="font-size: 14pt; font-family: DV-TTSurekhEN;">) 
    इस समूह क एक विख्यात प्राणी है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">गैस्ट्रोपोडा असममिति व्यवस्थावाले मोलस्का हैं, जिनका 
    शरीर एक ही टुकड़े के बने कवच द्वारा सुरक्षित रहता है। यह 
    कवच साधारणत: सर्पिल आकृति में कुंडलीकृत होता है। इनका 
    पाद लंबा तथा प्रतिपृष्ठीय होता है। इन प्राणियों का सिर 
    पूर्ण विकसित होता है। वास्तव में ये द्विपाश्रर्वीय प्राणी होते 
    हैं, परंतु वयस्क होते होते इनका शरीर १८०</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> घूम जाता है, 
    जिससे यह असममित हो जाते हैं। इस समूह के कुछ प्राणी 
    ताजे जल में, कुछ समुद्र में और कुछ पृथ्वी पर रहते हैं। स्थल 
    पर रहनेवालों में घोंघा एवं स्लग, समुद्री जंतुओं में ्ह्रेल्क (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">whelk</span><span   style="font-size: 14pt; font-family: DV-TTSurekhEN;">), 
    वारिघोंघ (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">periwinckle</span><span   style="font-size: 14pt; font-family: DV-TTSurekhEN;">)<span   style="">श् </span>तथा शंख हैं और अलवण जल में रहनेवाले 
    अनेक घोघें हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">पेलेंसीपोडा भीतरी और बाहरी सममितिवाले मोलस्का 
    हैं, जिनमें सिर का भाग पूर्णतया विकसित नहीं हाता। इनका 
    प्रावार दाएँ और बाएँ दो भागों में विभाजित रहता है। प्रत्येक 
    भाग कवच का एक टुकड़ा स्रवित करता है। इस तरह शरीर दो 
    टुकडों के बने कवच द्वारा सुरक्षित रहता है। पाद प्रतिपृष्ठीय 
    होता है और खोदने के कार्य के लिये बना होता है। मुख 
    के दोनों ओर एक जोड़ा स्पर्शक (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">palps</span><span   style="font-size: 14pt; font-family: DV-TTSurekhEN;">) 
    होता है। मस्ल (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">mussel</span><span   style="font-size: 14pt; font-family: DV-TTSurekhEN;">) और<span   style="">श् </span>शुक्ति आदि इसी श्रेणी के जंतु हैं, 
    जो समुद्री तथा अलवण जलों में पाए जाते हैं। आर्थिक दृष्टि से 
    इस श्रेणी के जंतु बहुत महत्वपूर्ण हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">गेफैलोपोडा (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Cephalopoda</span><span   style="font-size: 14pt; font-family: DV-TTSurekhEN;">) 
    पूर्ण सममितिवाले मोलस्का हैं, जिनमें पाद अग्र भाग की ओर 
    होता है और यह पूर्ण विकसित सिर के चारों ओर स्थित संतुलन 
    पुटी में विभाजित हो जाता है। पाद का पश्च भाग एक थैली का 
    रूप धारण कर लेता है, जो प्रावारगुहा से बाहर निकलता प्रतीत 
    होता है। इनमें कवच होता है और नहीं भी होता, किंतु 
    जब यह रहत है तब प्राय: अंद रहता है। केवल नौटिलाई 
    में बाहरी कवच होता है, यह सबसे अधिक विकसित समुद्री मोलस्का 
    है। यह मनुष्य तथा मछलियों का प्रिय भोजन है। अष्टपाद (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">octtopus</span><span   style="font-size: 14pt; font-family: DV-TTSurekhEN;">), नॉटिलस (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">nautilus</span><span   style="font-size: 14pt; font-family: DV-TTSurekhEN;">) 
    और स्क्विड (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">squid</span><span   style="font-size: 14pt; font-family: DV-TTSurekhEN;">) इस श्रेणी के उदाहरण हैं। </span><span style="font-size: 14pt; font-family: Symbol;"><span padma_font_family_property="Symbol" style="">[</span></span><span   style="font-size: 14pt; font-family: DV-TTSurekhEN;">सत्यनारायण 
    प्रसाद</span><span style="font-size: 14pt; font-family: Symbol;"><span padma_font_family_property="Symbol" style="">]</span></span><span style="font-size: 14pt; font-family: DV-TTSurekhEN;"></span></p>
</div>
</body></html>