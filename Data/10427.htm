<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<font  size="4">
<p  >अब्सलोम दाऊद 
  का तीसरा पुत्र 
  अब्सलोम अपने पिता 
  का अत्यंत दुलारा 
  था। पुरानी पोथी 
  की दूसरी पुस्तक 
  में उसका वर्णन 
  आता है। उसके व्यक्तित्व 
  में अद्भुत आकर्षण 
  था, किंतु वह बेहद 
  अभिमानी और 
  उच्छृंखल था। इसीलिए 
  उसके जीवन का 
  अंत दुख: भरा हुआ। 
  बाइबिल में उसका 
  पहला उल्लेख उस समय 
  का मिलता है 
  जब उसने अपने पिता 
  के ज्येष्ठ पुत्र और 
  अपने सौतेले 
  भाई अमनान की 
  इसलिए हत्या की 
  कि उसने अब्सलोम 
  की सगी बहन तमर 
  के साथ बलात्कार 
  किया। हत्या के 
  अपराध में उसे निष्कासित 
  भी कर दिया गया 
  था, किंतु अंत में 
  जोब के अनुरोध 
  पर उसे दंडमुक्त 
  कर दिया गया। 
  दाऊद की मृत्यु 
  से पूर्व जब उत्तराधिकार 
  का प्रश्न उठा तो 
  अब्सलोम ने विद्रोह 
  कर दिया। दाऊद 
  को अपने थोड़े 
  से अनुयायियों 
  और अंगरक्षकों 
  के साथ जार्डन 
  के पार भाग जाना 
  पड़ा। जुरुसलम के 
  नगर और राज्य 
  के मुख्य भाग पर 
  अब्सलोम का अधिकार 
  हो गया। अब्सलोम 
  ने दाऊद का पीछा 
  किया, किंतु संग्राम 
  में पूरी तरह 
  हार गया। स्वयं 
  जाएब ने उसका वध 
  किया। ऐसे निकम्मे 
  और विश्वासघाती 
  पुत्र की मृत्यु 
  पर भी दाऊद 
  का प्रेमातुर 
  हृदय शोक से 
  भर गया। (वि.ना.पां.)</p>
<p><b></b></p>
</font> 
</body></html>