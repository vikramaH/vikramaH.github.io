<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="5"><b  >पिच लेक </b></font><font    size="4">दक्षिणी
 अमरीका में ट्रिनिडैड के दक्षिण-पश्चिम भाग में ला-ब्रिया नामक गाँव के 
निकट स्थित एक झील है, जो ११४ एकड़ क्षेत्रफल में फैली है तथा मध्य में २८५ 
फुट गहरी है। इससे प्रति वर्ष हजारों टन ऐस्फाल्ट की प्राप्ति होती है 
जिसका निर्यात विश्व के सभी भागों को किया जाता है। ऐस्फाल्ट बड़े 
सुविधापूर्वक बड़े-बड़े टुकड़ों में विभाजित हो जाता है, जो झील पर निर्मित 
सँकरी रेलवे लाइन पर चलनेवाली गाड़ियों में भरकर भेजा जाता है। झील के किसी 
भाग से ऐस्फाल्ट के निकाले जाने के थोड़े ही दिनों के भीतर द्रवित रूप में 
ऐस्फाल्ट का बहाव उस भाग को भर देता है।	(दी.ना.सिं.)</font></p>
<font  size="4"> 
<p  >पिट, विलियम 
  (पिता) दे. 'चेथम'।</p>
</font><font padma_font_family_property="serif" size="2">( <font    size="4">दीनानाथ 
सिंह</font>)</font> 
</body></html>