<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">वैदिक शाखाएँ</span></b><span   style="font-size: 14pt; font-family: DV-TTSurekhEN;"> 
    शाखा मूलवस्तु से निकले हुए विभाग अथवा अंग को कहते हैं 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> जैसे वृक्ष की 
    शाखा। वैदिक साहित्य के संदर्भ में वैदि शाखा शब्द से उन विशेष 
    परंपराओं का बोध होता है जो गुरु-शिष्य-प्रणाली, देशविभाग, 
    उच्चारण की भिन्नता, काल एवं विशेष परिस्थितिजन्य कारणों से 
    चार वेदों के भिन्न-भिन्न पाटों के रूप में विकसित हुई। 
    उन्हें कभी कभी चरण भी कहा जाता है। इन शाखाओं का विवरण 
    शौनक के चरणव्यूह और पुराणों में विशद रूप से मिलता है। 
    वैदिक शाखाओं की संख्याएँ सब जगह एक रूप में दी गई हों, 
    ऐसा नहीं। फिर, विभिन्न स्थलों में वर्णित सभी वैदिक शाखाएँ 
    आजकल उपलब्ध भी नहीं है। पतंजलि ने ऋग्वेद की २१, यजुर्वेद 
    की १००, सामवेद की १०० तथा अथर्ववेद की ९ शाखाएँ बताई है। 
    किंतु चरणव्यूह में उल्लिखित संख्याएँ इनसे भिन्न हैं। चरणव्यूह 
    से ऋग्वेद की पाँच शाखाएँ ज्ञात होती हैं </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> शाकलायन, वाष्कलायन, 
    आश्वलायन, शाखायन और मांडूकायन। पुराणों से उसकी केवल 
    तीन ही शाखाएँ ज्ञात होती हैं </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> शाकलायन, वाष्कलायन 
    और मांडूकायन। यजुर्वेद ज्ञात होती है </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> शुक्ल यजुर्वेद 
    और कृष्ण यजुर्वेद। शुक्ल यजुर्वेद की ८५ शाखाओं की चर्चा मिलती 
    है, किंतु आज उनमें से केवल ये चार ही उपलब्ध है तैत्तिरीय, 
    मैत्रायणी, कठ और कपिष्ठकलकठशाखा। कितु कपिष्ठलशाखा कठ 
    की ही एक उपशाखा है। कठशाखा पंजाब में तथा तैत्तिरीय और 
    मैत्रायणी शाखा&#2317; क्रमश: नर्मदा नदी के निचले प्रदेशों एव दक्षिण 
    भार में प्रचलित हुई। वहाँ उनकी और भी उपशाखाएँ हो गई। 
    सामवेद की शाखासंख्या पुराणों में एक हजार बताई गई 
    है। पतंजलि ने भी सामवेद को सहस्रवर्त्मां कहा है। भागवत, 
    विष्णु और वायुपुराणों के अनुसार वेदव्यास के शिष्य जैमिनी 
    हुए। उन्हीं के वंश में सुकर्मा हुए, जिनके दो शिष्य थे </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> एक हिरण्यनाभ 
    कौसल्य, जो कोसल के राजा थे, और दूसरे पौष्पंजि। कोसल 
    की स्थिति पूर्वी (वास्तव में उत्तर पूर्वी) भारत में थी और इस 
    कारण हिरण्यनाभ से चलनेवाली ५०० शाखाएँ प्राच्य कहलाई। 
    पौष्यंजि से चलनेवाली ५०० शाखाएँ उदीच्य कहलाई। अथर्ववेद 
    की नौ शाखाएँ मिलती हैं। उनमें नाम हैं </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    पिप्पलाद, स्तौद, मौद, शौनक, जाजल, जलद, ब्रह्मवद, देवदर्श 
    तथा चारणवैद्य। इनमें सर्वाधिक प्रसिद्ध शाखाएँ हैं पिप्पलाद 
    और शौनक।<span   style="">   
    </span>(विवेकानंद पांडेय)</span></p>
</div>
</body></html>