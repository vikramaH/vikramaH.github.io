<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 14pt; font-family: DV-TTSurekhEN;">सीरियम</span></b><span style="font-size: 14pt; font-family: DV-TTSurekhEN;"> </span><span padma_font_family_property="Courier" style="font-size: 14pt; font-family: Courier;">(Cerium),</span><span style="font-size: 14pt; font-family: DVB-TTSurekhEN;"> 
    </span><span style="font-size: 14pt; font-family: DV1-Surekh;"><span padma_font_family_property="DV1-Surekh" style="">�</span></span><span   style="font-size: 14pt; font-family: DV-TTSurekhEN;">संकेत</span><span padma_font_family_property="Symbol" style="font-size: 14pt; font-family: Symbol;">-</span><span   style="font-size: 14pt; font-family: DV-TTSurekhEN;">सी. 
    </span><span padma_font_family_property="Courier" style="font-size: 14pt; font-family: Courier;">(Ce)</span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">परमाणु संख्या ५८, परमाणु भार, १४०.१३। 
    यह विरल मृदा </span><span padma_font_family_property="Courier" style="font-size: 14pt; font-family: Courier;">(Rare Earths)</span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">तत्वों 
    का एक प्रमुख सदस्य है, तथा इसके क्लोराइड को सोडियम 
    अथवा मैगनीशियम के साथ गरम करने अथवा शुद्ध क्लोराइड 
    को पौटैशियम और सोडियम क्लोराइड के साथ मिलाकर 
    विद्युत अपघटन द्वारा प्राप्त किया जा सकता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">सीरियम लोहे जैसा 
    दीख पड़ता है। यह विद्युत का कुचालक है। यह विशेष कठोर 
    धातु नहीं है और सरलता से इसके पत्तर बनाए जा सकते हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">सीरियम पर गरम जल 
    के प्रभाव से हाइड्रोजन निकलता है। शुद्ध धातु पर २६०</span><span padma_font_family_property="Symbol" style="font-size: 14pt; font-family: Symbol;">� </span><span   style="font-size: 14pt; font-family: DV-TTSurekhEN;">सें. 
    ताप पर हाइड्रोजन प्रवाहित करने से सीरियम ट्राइहाइड्राइड 
    और सीरियम डाईहाइड्राइड </span><span padma_font_family_property="Courier" style="font-size: 14pt; font-family: Courier;">(Ce 
    H<sub padma_font_family_property="Courier">3</sub> + Ce H<sub padma_font_family_property="Courier">2</sub>)</span><span   style="font-size: 14pt; font-family: DV-TTSurekhEN;"> का मिश्रण प्राप्त होता 
    है। २१०</span><span padma_font_family_property="Symbol" style="font-size: 14pt; font-family: Symbol;">� </span><span   style="font-size: 14pt; font-family: DV-TTSurekhEN;">सें. पर क्लोरीन बड़ी तीव्रता से क्रिया 
    कर अजल सीरियम ट्राइक्लोराइड </span><span padma_font_family_property="Courier" style="font-size: 14pt; font-family: Courier;">(Ce 
    C<sub padma_font_family_property="Courier">l3</sub>)</span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">बनता है। तनु अथवा सांद्र हाइड्रोक्लोरिक 
    अम्ल से जलीय सीरियम क्लोराइड आसानी से बनता है। यह 
    सल्फर, सिलीनियम तथा टेल्यूरियम से मिलकर धातु के सल्फाइड, 
    सेलीनाइड तथा टेल्यूराइड बनाता है। तनु सल्फ्यूरिक अम्ल 
    का इस पर प्रभाव पड़ता है, परंतु सांद्र का कोई प्रभाव 
    नहीं पड़ता। नाइट्रिक अम्ल सीरियम आक्साइड </span><span padma_font_family_property="Courier" style="font-size: 14pt; font-family: Courier;">(Ce O<sub padma_font_family_property="Courier">2</sub>)</span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">को 
    अवक्षिप्त कर देता है। यह धातु नाइट्रोजन, फास्फोरस, आर्सेनिक 
    ऐंटीमनी और कार्बन के साथ अति तप्त करने पर क्रमश: नाइट्राइट 
    फॉसफाइड, आर्सीनाइड तथा कार्बाइड बनती है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">यह कई धातुओं के 
    साथ मिलकर मिश्र धातुएँ बनाती हैं। मैग्नीशियम, जस्ता और 
    ऐलुमिनियम के साथ अनेक मिश्र धातुएँ बनी हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">सीरियम की दो संयोजकताएँ 
    ३ तथा ४ हैं। इसके दो आक्साइड </span><span padma_font_family_property="Courier" style="font-size: 14pt; font-family: Courier;">(Ce 
    0<sub padma_font_family_property="Courier">3</sub></span><span style="font-size: 14pt; font-family: DVB-TTSurekhEN;"> </span><span   style="font-size: 14pt; font-family: DV-TTSurekhEN;">और </span><span padma_font_family_property="Courier" style="font-size: 14pt; font-family: Courier;">Ce 0<sub padma_font_family_property="Courier">2</sub>),</span><span style="font-size: 14pt; font-family: DVB-TTSurekhEN;"> 
    </span><span   style="font-size: 14pt; font-family: DV-TTSurekhEN;">दो 
    हाइड्राक्साइड </span><span padma_font_family_property="Courier" style="font-size: 14pt; font-family: Courier;">Ce (OH)<sub padma_font_family_property="Courier">3</sub></span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">और 
    </span><span padma_font_family_property="Courier" style="font-size: 14pt; font-family: Courier;">Ce (OH)<sub padma_font_family_property="Courier">4</sub></span><span style="font-size: 14pt; font-family: Symbol;"> </span><span   style="font-size: 14pt; font-family: DV-TTSurekhEN;">फ्लोराइड </span><span padma_font_family_property="Courier" style="font-size: 14pt; font-family: Courier;">Ca 
    f<sub padma_font_family_property="Courier">3</sub></span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">क्लोराइड </span><span padma_font_family_property="Courier" style="font-size: 14pt; font-family: Courier;">(Ce Cl<sub padma_font_family_property="Courier">4</sub>)</span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">सल्फाइड 
    </span><span padma_font_family_property="Courier" style="font-size: 14pt; font-family: Courier;">(C<sub padma_font_family_property="Courier">2</sub> S<sub padma_font_family_property="Courier">2</sub>)</span><span style="font-size: 14pt; font-family: Symbol;"> </span><span   style="font-size: 14pt; font-family: DV-TTSurekhEN;">सल्फेट, कार्बोनेट, 
    नाइट्रेट, फास्फेट आदि लवण बनते हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">यह धातु कई द्विलवण 
    बनाती है, जैसे </span><span padma_font_family_property="Courier" style="font-size: 14pt; font-family: Courier;">M(NO<sub padma_font_family_property="Courier">3</sub>)<sub padma_font_family_property="Courier">2�</sub> , Ce (NO<sub padma_font_family_property="Courier">3</sub>)<sub padma_font_family_property="Courier">4</sub> 
    8H<sub padma_font_family_property="Courier">2</sub>O</span><span style="font-size: 14pt; font-family: Symbol;"> </span><span   style="font-size: 14pt; font-family: DV-TTSurekhEN;">(जहाँ </span><span padma_font_family_property="Courier" style="font-size: 14pt; font-family: Courier;">M=Mg, Zn, Ni, Co, </span><span   style="font-size: 14pt; font-family: DV-TTSurekhEN;">या 
    </span><span padma_font_family_property="Courier" style="font-size: 14pt; font-family: Courier;">Mn)</span><span   style="font-size: 14pt; font-family: DV-TTSurekhEN;">।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">उपयोग</span></b><span padma_font_family_property="Symbol" style="font-size: 14pt; font-family: Symbol;">-</span><span   style="font-size: 14pt; font-family: DV-TTSurekhEN;">(१) गैस मेंटलों में थोरियम के साथ 
    इसकी भी अल्प मात्रा काम में आती है। (२) सीरियम की मिश्र धातुएँ 
    गैस लाइटर और सिगरेट लाइटर इत्यादि बनाने के काम 
    आती हैं। (३) मैगनीशियम तथा सीरियम की मिश्र धातुएँ, फ्लेशलाइट 
    पाउडर बनाने के उपयोग में आती हैं। (४) कुछ मिश्र धातुएँ विद्युत 
    इलेक्ट्रोड बनाने के काम आती हैं। (५) चश्मे के काँच बनाने 
    में। (६) कपड़ा रंगने, चर्मकारी तथा फोटोग्राफी में यह काम 
    आता है। <span   style="">   </span><span   style="">  </span><span   style="">  </span>(सत्यप्रकाश)</span></p>
</div>
</body></html>