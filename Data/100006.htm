<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" onload="" leftmargin="0" topmargin="0" bgcolor="#ffffff" lang="EN-US" marginheight="0" marginwidth="0">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">रंजक, प्राकृतिक </span></b><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">Natural 
    dyes</span><span   style="font-size: 14pt; font-family: DV-TTSurekhEN;">) प्राचीन काल से ही मनुष्य रंगीन फूल, फल, पत्ते तथा 
    अन्य रंगीन प्राकृतिक पदार्थों का उपयोग अभिरंजन (</span><span padma_font_family_property="Courier" style="font-size: 14pt; font-family: Courier;">stains</span><span   style="font-size: 14pt; font-family: DV-TTSurekhEN;">) 
    के लिए करता आ रहा है। अनुभव से बहुत से वर्णक प्राप्त हुए, 
    जो पानी में अविलेय तथा प्रकाश से नष्ट होनेवाले न थे। इस 
    युग में प्राकृतिक रंजकों का उपयोग नाम मात्र को रह गया 
    है। कुछ महत्वपूर्ण प्राकृतिक रंजक निम्नलिखित हैं:</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">लॉगवुड </span></b><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">Log 
    Wood</span><span   style="font-size: 14pt; font-family: DV-TTSurekhEN;">) </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    यह लाल रंजक है, जो हीमेटॉक्सिलोन कॉम्पिशियानम (</span><span padma_font_family_property="Courier" style="font-size: 14pt; font-family: Courier;">Haematoxilon 
    Compechianum</span><span   style="font-size: 14pt; font-family: DV-TTSurekhEN;">) नामक वृक्ष (मेक्सिको, मध्य अमरीका तथा 
    पश्चिमी द्वीपसमूह में प्राप्त) के निष्कर्ष से प्राप्त होता है। भिन्न 
    भिन्न रंगबंधकों (</span><span padma_font_family_property="Courier" style="font-size: 14pt; font-family: Courier;">mordants</span><span   style="font-size: 14pt; font-family: DV-TTSurekhEN;">) से भूरा, रक्तभूरा, 
    नीला-काला तथा काला लाक्षक (</span><span padma_font_family_property="Courier" style="font-size: 14pt; font-family: Courier;">lakes</span><span   style="font-size: 14pt; font-family: DV-TTSurekhEN;">) 
    प्राप्त होता है। ये लाक्षक पानी में अविलेय हैं, पर कड़े प्रकाश 
    से धूमिल पड़ जाते हैं।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">मंजीठ या मैडर </span></b><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">madder</span><span   style="font-size: 14pt; font-family: DV-TTSurekhEN;">) 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> रुबिया टिंक्टोरम 
    (</span><span padma_font_family_property="Courier" style="font-size: 14pt; font-family: Courier;">Rubiatinctorum</span><span   style="font-size: 14pt; font-family: DV-TTSurekhEN;">) नामक पौधे की जड़ 
    से प्राप्त होता है। वर्णक में मुख्य रसायन ऐलिज़ारीन (</span><span padma_font_family_property="Courier" style="font-size: 14pt; font-family: Courier;">alizarin</span><span   style="font-size: 14pt; font-family: DV-TTSurekhEN;">) 
    के साथ साथ कुछ परप्यूरिन (</span><span padma_font_family_property="Courier" style="font-size: 14pt; font-family: Courier;">purpurin</span><span   style="font-size: 14pt; font-family: DV-TTSurekhEN;">) 
    भी होता है। घर्षित जड़ का किण्वन तथा जलअपघटन तनु सल्फ्यूरिक 
    अम्ल के द्वारा होता है। इससे निष्कर्ष प्राप्त होता है। यह 
    स्वच्छ चटकीला लाल रंग देता है। प्राकृतिक रंजकों में यह बहुत 
    पक्का तथा स्थायी होता है।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">कत्था या कैटेचु </span></b><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">Catechu</span><span   style="font-size: 14pt; font-family: DV-TTSurekhEN;">) 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> इसका प्रयोग 
    कुछ विशेष सूती कपड़ों के रँगने में होता है। कपड़े को 
    निष्कर्ष में उबालकर तनु सोडियम डाइक्रोमेट (</span><span padma_font_family_property="Courier" style="font-size: 14pt; font-family: Courier;">sodium 
    dichromate</span><span   style="font-size: 14pt; font-family: DV-TTSurekhEN;">) विलयन में डालते हैं। रंग पक्का होता 
    है, जो प्रकाश और मौसम से धूमिल नहीं पड़ता।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">नील</span></b><span   style="font-size: 14pt; font-family: DV-TTSurekhEN;"> (</span><span padma_font_family_property="Courier" style="font-size: 14pt; font-family: Courier;">Indigo</span><span   style="font-size: 14pt; font-family: DV-TTSurekhEN;">) 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> इंडिगोफेरा 
    टिंक्टोरिया (</span><span padma_font_family_property="Courier" style="font-size: 14pt; font-family: Courier;">Indigofera tinctoria</span><span   style="font-size: 14pt; font-family: DV-TTSurekhEN;">) नामक पौधे 
    से, भारत, चीन तथा मध्य अमरीका में प्राप्त होता है। रंग स्थायी 
    तथा पक्का होता है।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">लाख रंजक </span></b><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">Lac 
    dye</span><span   style="font-size: 14pt; font-family: DV-TTSurekhEN;">) </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    यह भारत तथा बर्मां में कोकस लाका (</span><span padma_font_family_property="Courier" style="font-size: 14pt; font-family: Courier;">Coccus Lacca</span><span   style="font-size: 14pt; font-family: DV-TTSurekhEN;">) 
    नामक कृमि से प्राप्त होता है। स्रवित पदार्थ से सोडियम कार्बोनेट 
    के साथ लाल रंजक प्राप्त होता है और फिटकरी के संयोग 
    से लाक्षक का निर्माण होता है। इसका रंग बहुत पक्का होता 
    है।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">किरमिज </span></b><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">Cochineal</span><span   style="font-size: 14pt; font-family: DV-TTSurekhEN;">) 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> यह रंजक एक 
    कीड़े से प्राप्त होता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">इसी 
    प्रकार के प्राकृतिक रंजकों में क्वरसिट्रन (</span><span padma_font_family_property="Courier" style="font-size: 14pt; font-family: Courier;">Quercitron</span><span   style="font-size: 14pt; font-family: DV-TTSurekhEN;">) 
    किरमिज़ी रंजक (</span><span padma_font_family_property="Courier" style="font-size: 14pt; font-family: Courier;">Cochineal</span><span   style="font-size: 14pt; font-family: DV-TTSurekhEN;">), फुस्टिक (</span><span padma_font_family_property="Courier" style="font-size: 14pt; font-family: Courier;">Fustic</span><span   style="font-size: 14pt; font-family: DV-TTSurekhEN;">), 
    टाइरियन पर्पल (</span><span padma_font_family_property="Courier" style="font-size: 14pt; font-family: Courier;">Tyrian purple</span><span   style="font-size: 14pt; font-family: DV-TTSurekhEN;">) तथा परसियन 
    बेरींज़ (</span><span padma_font_family_property="Courier" style="font-size: 14pt; font-family: Courier;">Persian Beries</span><span   style="font-size: 14pt; font-family: DV-TTSurekhEN;">) का उल्लेख किया जा 
    सकता है।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">सं.ग्रं.</span></b><span style="font-size: 14pt; font-family: DV-TTSurekhEN;"> </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> एफ. मेयर ऐंड 
    ए.एच. कूक : दि केमिस्ट्री ऑव नैचुरल कलरिंग मैटर; रेहोल्ड 
    पब्लिशिंग कॉरपोरेशन, न्यूयॉर्क।<span   style="">   
    </span>(शिवमोहन वर्मा)</span></p>
</div>
</body></html>