<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font ><b  >ईरुला</b></font><font   > यह शब्द तमिल भाषा के ईरुल (</font><font padma_font_family_property="Symbol" face="Symbol" size="1">=</font><font   >श्याम)
 शब्द से निकला है। दक्षिण भारत में नीलगिरि की पहाड़ियों पर निवास करनेवाली
 एक अत्यधिक श्यामवर्ण आदिम जाति का नाम ईरुला है। इसके विपरीत 'बडागा' 
सबसे सुंदर वर्णवाली आदिम जाति है। ईरुला लोग अपनी बोलचाल में अपभ्रंश तमिल
 का प्रयोग करते हैं तथा एक प्रकार के विष्णुपूजक हैं। इस जाति में विवाह 
के समय एक भोज देने के अतिरिक्त अन्य कोई विशेष प्रथा नहीं है। इनके यहाँ 
मृतकों को गाड़ने की प्रथा है, गाड़ते समय शव को पह्मसनावस्था में एवं मस्तक 
को उत्तर की ओर करके रखा जाता है। ये लोग आर्थिक दृष्टि से पिछड़े हुए हैं, 
किंतु भविष्यवक्ता के रूप में इनका बड़ा आदर होता है।	</font></p><font >
<p style="text-align: left;"   align="RIGHT">(श्या.सुं.श.)</p>
</font><font size="2"></font></body></html>