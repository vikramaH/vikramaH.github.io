<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoBodyText"><b><span   style="font-size: 16pt;">मूलबंध</span></b><span   style=""> बंध मुद्राएँ शरीर की कुछ ऐसी अवस्थाएँ हैं जिनके द्वारा 
    कुंडलिनी सफलतापूर्वक जाग्रत की जा सकती है। घेरंड संहिता 
    में २५ मुद्राओं एवं महत्वपूर्ण हैं: (१) मूलबंध, (२) जालंधरबंध, 
    (३) उड्डीयानबंध,(४) महामुद्रा, (५) महाबंध, (६) महावेध (७)योगमुद्रा, 
    (८) विपरीतकरणीमुद्रा, (९) खेचरीमुद्रा, (१०) वज्रिणीमुद्रा,<span   style="">श् 
    </span>(११) शक्तिचालिनीमुद्रा, (१२) योनिमुद्रा।</span></p>
  <p class="MsoBodyText"><span   style="">उपर्युक्त अनेक 
    क्रियाओं का एक दूसरे से घनिष्ठ संबंध है। किसी किसी अभ्यास 
    में दो या तीन बंधों और मुद्राओं को सम्मिलित करना पड़ता 
    है। यौगिक क्रियाओं का जब नित्य विधिपूर्वक अभ्यास किया जाता 
    है निश्चय ही उनका इच्छित फल मिलता है। मुद्राओं एवं बंधों 
    के प्रयोग करने से मंदाग्नि, कोष्ठबद्धता, बवासीर, खाँसी, 
    दमा, तिल्ली का बढ़ना, योनिरोग, कोढ़ एवं अनेक असाध्य रोग 
    अच्छे हो जाते हैं। ये ब्रहृाचर्य के लिये प्रभावशाली क्रियाएँ हैं। 
    ये आध्यात्मिक उन्नति के लिये अनिवार्य हैं।</span></p>
  <p class="MsoBodyText"><span   style="">घेरंड संहिता 
    में मूलबंध इस प्रकार वर्णित है:</span></p>
</div>
<blockquote> 
  <blockquote> 
    <blockquote> 
      <div class="Section1"><span style=""><font    size="4">'पार्ष्णिाना 
        वाम पादस्य योनिमाकुचयेत्तत:।</font></span></div>
      <div class="Section1"><font  size="4"><span   style="">नाभिग्रंथि 
        मेरूदंडे संपीड्य यत्नत: सुधी:।।</span></font></div>
      <div class="Section1"><font  size="4"><span   style="">मेद्रं 
        दक्षिणामुल्मे तु दृढ़बंध समाचरेत्।</span></font></div>
      <div class="Section1"><font  size="4"><span   style="">जरा 
        विनाशिनी मुद्रा मूलबंधो निगद्यते।।'</span></font></div>
    </blockquote>
  </blockquote>
</blockquote>
<div class="Section1"> 
  <p class="MsoBodyText"><span   style="">गुहृाप्रदेश 
    को बाईं एड़ी संकुचित करके यत्नपूर्वक नाभिग्रंथि को मेरूदंड 
    में दृढ़ता से संयुक्त करे। पुन: नाभि को भीतर खींचकर पीठ 
    से लगाकर फिर उपस्थ को दाहिनी एड़ी से दृढ़ भाव से संबंद्ध 
    करे। इसे ही मूलबंध कहते हैं। यह मुद्रा बुढ़ापे को नष्ट 
    करती है। घेरंड संहिता में मूलबंध का फल इस प्रकार दिया 
    हुआ है: जो मनुष्य संसार रूपी समुद्र को पार करना चाहते 
    हैं उन्हें छिपकर इस मुद्रा का अभ्यास करना चाहिए। इसके अभ्यास 
    से निश्चय ही महत् सिद्धि होती है। अत: साधक आलस्य का परित्याग 
    करके मौन होकर यत्न के साथ इसकी साधना करे।</span></p>
  <p class="MsoBodyText"><span   style="">मतांतर में 
    मूलबंध इस प्रकार वर्णित है:</span></p>
</div>
<blockquote> 
  <blockquote> 
    <blockquote>
      <div class="Section1"><span style=""><font    size="4">'पादमूलेन 
        संपीड्य गुदमार्ग सुमंत्रितं।</font></span></div>
      <div class="Section1"><font  size="4"><span   style="">बलादपानमाकृष्य 
        क्रमादूर्द्ध समम्येसेत्।</span></font></div>
      <div class="Section1"><font  size="4"><span   style="">कल्पितीय 
        मूलबंधो जरामरण नाशन:।।'</span></font></div>
    </blockquote>
  </blockquote>
</blockquote>
<div class="Section1">
  <p class="MsoBodyText"><span   style="">एड़ी से मध्यप्रदेश 
    का यत्नपूर्वक संपीडन करते हुए अपान वायु की बलपूर्वक धीरे-धीरे 
    ऊपर की ओर खींचना चाहिए। इसे ही मूलबंध कहते हैं। 
    यह बुढ़ापा एवं मृत्यु को नष्ट करता है। इसके द्वारा योनिमुद्रा 
    सिद्ध होती है। इसके प्रभाव से साधक आकाश में उड़ सकते हैं।</span></p>
  <p class="MsoBodyText"><span   style="">मूलबंध के 
    नित्य अभ्यास करने से अपान वायु पूर्णरूपेण नियंत्रित हो जाती 
    है। उदर रोग से मुक्ति हो जाती है। वीर्य रोग हो ही नहीं 
    सकता। मूलबंध का साधक निर्द्वद्व होकर वास्तविक स्वस्थ शरीर 
    से आध्यात्मिक आनंद का अनुभव करता है। आयु बढ़ जाती है। 
    इसका साधक भौतिक कार्यो को भी उल्लासपूर्वक संपन्न करता 
    है। सभी बंधों में मूलबंध सर्वोच्च एवं शरीर के लिये अत्यंत 
    उपयोगी है।</span></p>
  <p class="MsoBodyText"><span   style="">सं० ग्रं०----हठयोग 
    प्रदीपिका; घेरंड संहिता; कुंडलिनी योग (यागेंद्रनाथ 
    चतुर्वेदी)<span   style="">श् 
    </span></span></p>
</div>
</body></html>