<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">लैबेंडर </span></b><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">Lavender</span><span   style="font-size: 14pt; font-family: DV-TTSurekhEN;">) 
    का पौधा, जिसका वानस्पतिक नाम लैवेडुला (</span><span padma_font_family_property="Courier" style="font-size: 14pt; font-family: Courier;">Lavandula</span><span   style="font-size: 14pt; font-family: DV-TTSurekhEN;">) 
    है, लैबिएटी (</span><span padma_font_family_property="Courier" style="font-size: 14pt; font-family: Courier;">Labiatea</span><span   style="font-size: 14pt; font-family: DV-TTSurekhEN;">) कुल का जीनस है। 
    यह कई प्रकार का होता है। इस जीनस के फूल एवं पत्तियाँ 
    सुगंधित होती है। भूमध्यसागरीय देशों के जंगलों में जो 
    लैवेडर पाया जाता है, उसे लैवेंडुला स्पाइका (</span><span padma_font_family_property="Courier" style="font-size: 14pt; font-family: Courier;">L. 
    spica</span><span   style="font-size: 14pt; font-family: DV-TTSurekhEN;">) कहते हैं। लैवेंडर की झाड़ी तीन से चार फुट तक 
    ऊँची होती है। इसकी पत्तियाँ लंबी, सँकरी तथा हलकी 
    हरी होती हैं। इसके फूल हलके नीललोहित एवं पूंपूर्वी 
    होते हैं। एक वृंत के चारों ओर चक्कर में फूल खिलते हैं। 
    फूल तथा पत्तियँ सूखने पर भी पर्याप्त समय तक सुगंधित रहती 
    हैं। इसी कारण सूखे फूलों को कपड़ों में रखकर बहुत से 
    लोग उन्हें सुगंधित रखते थे।</span></p>
  <h1 style="text-align: center;" align="center"><img src="100453_files/100453-1.jpg" height="554" width="296"></h1>
  <h1   style="text-align: center;" align="center">चित्र. लैवेंडर</h1>
  <p class="MsoNormal" style="text-align: center;" align="center"><span   style="font-size: 14pt; font-family: DV-TTSurekhEN;">(लैवैंडुला स्पाइका, </span><span padma_font_family_property="Courier" style="font-size: 14pt; font-family: Courier;">Lavandula 
    spica</span><span   style="font-size: 14pt; font-family: DV-TTSurekhEN;">)</span></p>
  <p class="MsoNormal"><span   style="font-size: 14pt; font-family: DV-TTSurekhEN;">फूल 
    में वाष्पशील तेल लगभग १५ प्रतिशत रहता है, जो ओषधि, इत्र 
    तथा चित्रकारी में प्रयुक्त होता है। इस तेल को ऐल्कोहॉल 
    में घुलाकर लैवेंडर जल बनाते हैं। इससे तेल के साथ कुछ 
    अन्य सुगंधित द्रव्य, जैसे मुश्क, गुलाब तथा बर्गामोंट (</span><span padma_font_family_property="Courier" style="font-size: 14pt; font-family: Courier;">bergamot</span><span   style="font-size: 14pt; font-family: DV-TTSurekhEN;">) 
    का सत भी डालते हैं। चौड़ी पत्तीवाले लैंवेडर से कम सुगंधित 
    इत्र बनता है। तेल निकालने के लिए फूल अगस्त में एकत्र किए 
    जाते हैं। २५</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> 
    सें. पर तेल गतिशील रहता है और उसका आपेक्षिक घनत्व ०.८७५ 
    से ०.८८८ तक रहता है।<span   style="">  
 
    </span>(अजित नारायण मेहरोत्रा)</span></p>
</div>
</body></html>