<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >औरेस</b> 
  अफ्रीका के उत्तर 
  पश्चिम में स्थित 
  एक पर्वतीय क्षेत्र 
  है। अल्जीरिया के 
  पूर्वी भाग में 
  टेलऐटलस और 
  सहारा की ऐटलस 
  पर्वतश्रेणियों 
  का जहाँ संधिस्थल 
  है, उस पर्वतीय 
  क्षेत्र को औरेस 
  कहते हैं। दोनों 
  पर्वतमालाओं 
  के मिल जाने से 
  ऊँचाई काफी 
  अधिक हो गई है। 
  यह अल्जीरिया का 
  सबसे अधिक ऊँचा 
  भाग है जिसकी 
  औसतन ऊँचाई 
  समुद्रतल से ६,००० फुट 
  और सबसे ऊँची 
  चोटी ७,६३८ फुट ऊँची 
  है। यह क्षेत्र अधिकतर 
  चूने के पत्थर 
  का बना है।</font></p>
<p> <font    size="4">पुराने 
  युग में औरेस 
  पहाड़ बर्बर शरणार्थियों 
  के छिपने का उत्तम 
  स्थान था। रोम 
  साम्राज्य में यह 
  सेना का केंद्र 
  था। कई पुराने 
  टूटे किले अब 
  भी दिखाई पड़ते 
  हैं। इस क्षेत्र में औसत 
  वार्षिक वर्षा 
  १२फ़फ़ से २०फ़फ़ तक होती 
  है। परंतु औरेस 
  पहाड़ का दक्षिणी 
  भाग, जो सहारा 
  रेगिस्तान की 
  ओर है, सूखा 
  है और यहाँ 
  प्राकृतिक वनस्पतियाँ 
  बहुत कम हैं।</font></p>
<font size="2">
<p><font    size="4">इस पर्वतीय 
  क्षेत्र में आबादी 
  बहुत कम है; अधिकतर 
  बर्बर लोग रहते 
  हैं। यायावर बर्बर 
  जानवर चराते 
  हैं। जहाँ पानी 
  मिल जाता है 
  वहाँ खेती होती 
  है तथा फलों 
  के बाग लगाए जाते 
  हैं। फलों में खूबानी 
  और अंजीर मुख्य 
  हैं।	(ल.कि.सिं.चौ.)</font></p>
</font> 
</body></html>