<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font ><b  >उदयसिंह</b></font><font   >
 ये मेवाड़ के राणा साँगा के पुत्र और राणा प्रताप के पिता थे। मेवाड़ की 
ख्यातों में इनकी रक्षा की अनेक अलौकिक कहानियाँ कही गई हैं। पिता के मरने 
के बाद इनका जन्म हुआ था। और तभी गुजरात के बहादुरशाह ने चित्तौड़ नष्ट कर 
दिया था। इनकी माता कर्णवर्ती द्वारा हुमायू की राखीबंद भाई बनाने की बात 
इतिहासप्रसिद्ध है। शैशव में हो उदयसिंह को कर्त्तव्यपरायण धाय पन्ना के 
साथ बलबीर से रक्षा के लिए जगह जगह शरण लेनी पड़ी थी। १५४१ ई. में वे मेवाड़ 
के राणा हुए और कुछ ही दिनों के बाद अकबर ने मेवाड़ की राजधानी चित्तौड़ पर 
चढ़ाई की। हजारों मेवाड़ियों की मृत्यु के बाद जब लगा कि गढ़ अब न बचेगा तब 
जयमल और पत्ता आदि वीरा के हाथ में उसे छोड़ उदयसिंह अरावली के घने जंगलों 
में चले गए। वहाँ उन्होंने नदी की बाढ़ रोक  उदयसागर नामक सरोवर का निर्माण 
किया था। वहीं उन्होंने अपनी नई राजधानी उदयपुर बसाई। चित्तौड़ के विध्वंस 
के चार वर्ष बाद उदयसिंह का देहांत हो गया।	(ओं.ना.उ.)</font></p>
<font size="2"></font></body></html>