<html><head>

<meta http-equiv="Content-Type" content="text/html; charset=utf-8">
<link rel="Edit-Time-Data" href="http://www.cdacnoida.in/vishwa/vishwa/files/120503_files/editdata.mso">
<link rel="OLE-Object-Data" href="http://www.cdacnoida.in/vishwa/vishwa/files/120503_files/oledata.mso">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">हेटी</span></b><span   style="font-size: 14pt; font-family: DV-TTSurekhEN;"> स्थिति : १७</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> ३०</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span style="font-size: 14pt; font-family: DV-TTSurekhEN;"> </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> १९</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> ५८</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> उ. अ. एवं ६८</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> २०</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span style="font-size: 14pt; font-family: DV-TTSurekhEN;"> </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> ७४</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> ३०</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> प. दे.। वेस्टइंडीज 
    के हिपैनियोला नामक द्वीप के पश्चिमी एक तृतीयांश भाग में 
    विस्तृत गणतंत्र है। इसके उत्तर में अटलांटिक महासागर, पश्चिम 
    में विंडवर्ड पैसेज, दक्षिण में कैरेबीयन सागर और पूर्व में 
    डोमिनिकन गणतंत्र स्थित हैं। इसका क्षेत्रफल २७,७५० वर्ग किमी 
    एवं जनसंख्या लगभग ४० लाख है। घनत्व प्रति वर्ग किमी १४४ व्यक्ति 
    है जो मध्य अमरीकी देशों में सबसे अधिक है। लगभग ९०</span><span padma_font_family_property="Courier" style="font-size: 14pt; font-family: Courier;">%</span><span   style="font-size: 14pt; font-family: DV-TTSurekhEN;"> निवासी निग्रो हैं। शेष 
    में विदेशी और अन्य लोग हैं। मुख्य नगर एवं राजधानी पोर्टो 
    प्रिंस है। केप हाइटीन दूसरा महत्वपूर्ण नगर है। यहाँ की 
    राजकाज की भाषा फ्रांसीसी है। रोमन कैथोलिक राजधर्म है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">तटरेखाएँ 
    कटी फटी हैं। इस देश के <sub> <img src="120503_files/image002.gif" v:shapes="_x0000_i1025" height="36" width="13"> </sub> <span   style="">श्</span>भाग 
    में पर्वतश्रेणियाँ फैली हुई हैं। इनकी सर्वाधिक ऊँचाई 
    २,४२४ मी है। कई छोटी छोटी नदियों इस भूभाग में बहती 
    हैं जिनमें आर्ती बोनाइत एवं एल इस्तरे महत्वपूर्ण हैं। इतांग 
    सामत्रे और इतांग डि मिरागोआने उल्लेखनीय झीलें हैं। यहाँ 
    की जलवायु उष्णकटिबंधीय, है तथा तापमान २१</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> से ३५</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> से के बीच रहता 
    है। निचले मैदानों में पर्वतीय ढालों पर वर्षा अधिक, औसत 
    ४५ इंच, होती है। वनों से चीड़, महोगनी, सीडार, रोजवुड, 
    एवं कुछ अन्य लकड़ियों की प्राप्ति होती है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">केवल 
    तृतीयांश भूभाग ही कृषि योग्य है। अधिकांश लोग कृषि पर 
    ही आधारित हैं। काफी, सीसल, केला, कपास, चावल, ईख, गन्ना, 
    कोकोआ एवं तंबाकू मुख्य कृषि उपज हैं। खनिज सोना, चाँदी, 
    ताँबा और लोहा पाया जाता है। लेकिन बाक्साइट, ताँबा, 
    लिगनाइट और मैंगनीज ही निकाले जाते हैं। सूती वस्त्र, साबुन, 
    सीमेंट, दवा, चीनी, वार्निश, एवं रंग तथा प्लास्टिक की वस्तुओं 
    का निर्माण होता है। पर्यटन उद्योग भी विकसित है। प्रति व्यक्ति 
    आय लैटिन अमरीकी देशों की तुलना में कम है। भूमिसुधार, 
    सिंचाई, जलविद्युत् तथा स्वास्थ्य सेवाओं में कुछ प्रगति हुई 
    है।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">गमनागमन</span></b><span style="font-size: 14pt; font-family: DV-TTSurekhEN;"> 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> हेटी न्यूयार्क, 
    फ्लोरिडा, पनामा तथा यूरोप एवं सुदूर पूर्व के देशों से 
    स्टीमर सेवाओं द्वारा संबंद्ध है। कुछ सड़कों की लंबाई ३००० 
    किमी है। रेलमार्ग पोर्टो बिंस से वेरहीज तक गया है। कृषि 
    उपज को समीपवर्ती बाजार में स्त्रियों के सर पर लादकर या 
    बरो (</span><span padma_font_family_property="Courier" style="font-size: 14pt; font-family: Courier;">Burro</span><span   style="font-size: 14pt; font-family: DV-TTSurekhEN;">) द्वारा पहुँचाया जाता है। यहाँ से 
    संयुक्त राज्य अमरीका, जमैका, डोमिनिकन गणतंत्र एवं पोर्टोरीक 
    को वायुसेवाएँ हैं। निर्यात की मुख्य वस्तुओं में काफी, सीसल, 
    चीनी, बाक्साइट एवं ताँबा है। हस्तशिल्प की वस्तुएँ एवं सुगंधित 
    तेल कम महत्व के नहीं हैं। सूती वस्त्र भोज्य पदार्थ, यंत्र मोटर 
    गाड़ियाँ एवं खनिज<span   style="">श् </span>तेल मुख्य आयात हैं।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">शिक्षा</span></b><span style="font-size: 14pt; font-family: DV-TTSurekhEN;"> </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> प्रारंभिक शिक्षा 
    फ्रांसीसी भाषा में अनिवार्य एवं नि:शुल्क है। विधि, चिकित्साविज्ञान 
    एवं दंतविज्ञान संकार्यों में नि:शुल्क उच्च शिक्षा दी जाती है। इनके 
    अतिरिक्त कृषि, तकनीक, मानवविज्ञान, प्रसूतिविद्या एव औषधि 
    निर्माण के राष्ट्रीय विद्यालय हैं। ये सभी हेटी विश्वविद्यालय के 
    अंग हैं। ८०</span><span style="font-size: 11pt; font-family: Symbol;"><span padma_font_family_property="Symbol" style="">%</span></span><span   style="font-size: 14pt; font-family: DV-TTSurekhEN;"> 
    से अधिक जनसंख्या निरक्षर है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">सेंट 
    लुइस डी बंधुओं का ग्रंथागार, बिब्लियोथेक नेशनेल, राष्ट्रीय 
    एवं फिशर संग्रहालय तथा राष्ट्रीय ग्रंथागार दर्शनीय हैं।<span   style="">   
    </span>(राजेंद्र प्रसाद सिंह)</span></p>
</div>
</body></html>