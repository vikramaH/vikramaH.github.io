<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="5"><b  >अंबा</b></font><font    size="4"> 
  काशिराज इंद्रद्युम्न 
  की तीन कन्याओं 
  में सबसे बड़ी, जिसकी 
  छोटी बहनें अंबिका 
  और अंबालिका 
  थीं। महाभारत 
  की कथा के अनुसार 
  भीष्म ने अपने भाई 
  विचित्रवीर्य 
  के लिए स्वयंवर 
  में तीनों को 
  जीत लिया। अंबा 
  राजा शाल्व से 
  विवाह करना 
  चाहती थी इससे 
  भीष्म ने उसे राजा 
  के पास भेज दिया, 
  परंतु शाल्व ने 
  उसे ग्रहण नहीं किया। 
  तब भीष्म से बदला 
  लेने के लिए वह 
  तप करने लगी। 
  शिव को तप द्वारा 
  प्रसन्न कर उसने 
  चितारोहण 
  किया। शिव के 
  वरदान से, उस 
  कथा के अनुसार, 
  अगले जन्म में वह 
  शिखंडी हुई जिसने 
  भीष्म का महाभारत 
  युद्ध में बध किया।		 
  (भ. श. उ.)</font></p>
<b></b>
<p><font  size="5"><b></b></font></p>
</body></html>