<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="4"><b  >के, जॉन</b></font><font    size="4">
 बुनाई से संबंधित मशीनों के अंग्रेज आविष्कारक। इनका जन्म १६०४ ई० में 
लैंकाशायर के पार्क नामक ग्राम में हुआ था। वे पहले घड़ीसाज का काम करते थे।
 चरखे की मशीन के आविष्कारक आर्कराइट ने अपने यंत्र को बनाने में इनसे 
सहायता प्राप्त की। उसके बाद इनका ध्यान कातने और बुनने के यंत्रों में 
उन्नति करने की ओर गया।</font></p><p>
<font    size="4">उन्होंने करघों की कंघी </font><font padma_font_family_property="Times New Roman, Times, serif" face="Times New Roman, Times, serif" size="4">(reeds)</font><font    size="4"> में बेत के पतले टुकड़ों के स्थान पर तार का प्रयोग आरंभ किया। उन्होंने ऐसी ढरकी </font><font padma_font_family_property="Times New Roman, Times, serif" face="Times New Roman, Times, serif" size="4">(flying shuttle) </font><font    size="4">का
 आविष्कार किया जिसे बुनने के समय मशीन स्वयं फेंकती थी। इसके कारण बुनाई 
की गति तथा बुने हुए कपड़े के पनहे में वृद्धि संभव हो गई। करघे द्वारा 
बुनाई के संबंध में यह बड़े महत्व का आविष्कार था।</font></p><p>
<font    size="4">इन्होंने ऐसी मशीन भी बनाई जिसके द्वारा ऊन या रूई धुनने के काम में आनेवाला वह चमड़ा या कपड़ा </font><font padma_font_family_property="Times New Roman, Times, serif" face="Times New Roman, Times, serif" size="4">(carding cloth)</font><font    size="4"> बनाया जा सकता है जिसमें दाँते या काँटे लगे होते हैं।</font></p>
<font  size="4"> 
<p  >बुनने की मशीनों 
  के विरुद्ध हुए दंगों 
  के कारण इन्हें 
  इंग्लैंड छोड़ फ्रांस 
  चला जाना पड़ा 
  था; वहाँ वे दस 
  वर्ष रहे। इसके 
  पश्चात् वे पुन: 
  इंग्लैंड़ वापस आए; 
  पर सन् १९१४ में पुन: 
  फ्रांस लौट गए। 
  वहाँ की सरकार 
  ने इनकी पेंशन 
  बाँध दी। इनकी 
  मृत्यु का ठीक 
  समय ज्ञात नहीं 
  है। (भगवानदास 
  वर्मा)</p>
<b> </b></font><font size="2">
<p padma_font_family_property="serif">�</p></font></body></html>