<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<font >
<p  ><b  >अश्ताबुला</b> 
  संयुक्त राज्य, अमरीका, 
  के ओहायो राज्य 
  का एक नगर है 
  जो ईरी झील 
  तथा ईरी नदी 
  के मुहाने पर, 
  समुद्रतल से ७०३ फुट 
  की ऊँचाई पर, 
  क्लीवलैंड से ५६ मील 
  उत्तर पूर्व में 
  बसा है। यह राष्ट्रीय 
  तथा राजकीय 
  सड़कों और रेलों 
  द्वारा अन्य स्थानों 
  से संबंधित है 
  तथा औद्योगिक, 
  व्यावसायिक और 
  जहाजों का केंद्र 
  है। यह कच्चा लोहा, 
  कोयला तथा 
  कृषि के लिए प्रसिद्ध 
  है। यहाँ मछली 
  मारना, तैलशोधन, 
  चमड़ा सिझाना 
  इत्यादि, प्रमुख उद्योग 
  हैं। अश्ताबुला रेड 
  इंडियन शब्द है 
  जिसका अर्थ है 
  मछली की नदी। 
  गोरी जातियों 
  ने इसे पहले पहल 
  १८०१ में आबाद किया। 
  १८३१ में यहाँ निगम 
  बना और १८९१ में 
  नगर।	(नृ.कु.सिं.)</p>
<p><b></b></p>
</font> 
</body></html>