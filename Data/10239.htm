<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="5"><b  >अथाबस्कन 
  भाषा</b></font><font    size="4"> 
  अथाबस्कन (डेने, टिन्नेह 
  अथवा अथापस्कन), 
  उत्तर अमरीकी इंडियन 
  समूहों का एक 
  विशाल भाषा 
  परिवार है। 
  इस महादेश की 
  इंडियन भाषाओं 
  में अथाबस्कन परिवार 
  की भाषाओं का 
  प्रचार सबसे अधिक 
  है। यह उत्तर पश्चिमी 
  कनाडा, अलास्का, 
  प्रशांत महासागर-तट 
  के कतिपय भागों, 
  न्यू मेक्सिको, 
  एरीज़ोना और 
  टेक्सास के इंडियन 
  समूहों में प्रचलित 
  है।</font></p>
<font  size="4"> 
<p  > यह भाषा परिवार 
  संभवत चीनी-तिब्बती 
  (साइनिटिक) शाखा 
  से संबंधित है। 
  इस परिवार को 
  विभिन्न उपभाषाओं 
  में अनेक मूलत 
  समानताएँ दृष्टिगत 
  होती हैं। अथाबस्कन 
  भाषा इंडियन समूहों 
  में सामान्यत 
  अपने क्षेत्र के अन्य 
  परिवारों की 
  भाषाएँ बोलने 
  वाले इंडियन समूहों 
  की संस्कृति अपना 
  ली गई है, परंतु 
  अन्य संस्कृतियों 
  के स्वीकरण के 
  बाद भी उनकी अपनी 
  भाषा के स्वरूप 
  में कोई महत्वपूर्ण 
  परिवर्तन नहीं 
  हुआ। अथाबस्कन परिवार 
  की भाषाएँ बोलने 
  वाले इंडियन समूहों 
  में भाषा के अतिरिक्त 
  संस्कृति के अनाय 
  पक्षों में बड़ा अंतर 
  है।</p>
<p  ><b  > सं. ग्र:<font padma_font_family_property="Symbol" face="Symbol">-</font> </b> मेंडलबाम, 
  डेविच जी (संपादक): 
  सेलेक्टेड राइटिंग्ज 
  ऑव एडवर्ड सेपिर 
  इन लैंग्वेज, कल्चर 
  ऐंड पर्सनालिटी, 
  बर्कले, यूनिवर्सिटी 
  ऑव कैलिफ़र्निया 
  प्रेस, १९४९, पृष्ठ १६९-१७८। 									(श्या. 
  दु.)</p>
</font><b></b>
<p><font  size="5"><b></b></font></p>
</body></html>