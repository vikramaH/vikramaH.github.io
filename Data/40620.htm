<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="5"><b  >जर्मेनियम 
  </b></font><font    size="4">रासायनिक 
  तत्व है। इसका स्थान 
  आवर्त्तसारणी 
  में उसी वर्ग में 
  है, जिसमें सीस 
  और टिन हैं। इसका 
  आविष्कार १८८६ ई. 
  सी. विंकलर ने 
  किया था। इसका 
  संकेत ज<sub  >म</sub> (</font><font padma_font_family_property="Times New Roman, Times, serif" face="Times New Roman, Times, serif" size="4">Ge</font><font    size="4">), 
  परमाणुसंख्या 
  ३२ और परमाणु 
  भार ७२.६ है। यह तत्व 
  बड़ी अल्प मात्रा में 
  पृथ्वी पर पाया 
  जाता है। साधारणत: 
  यह जस्ते के खनिजों 
  के साथ मिला 
  हुआ मिलता है। 
  खनिजों को जलाने 
  पर जो राख 
  बच जाती है उसमें 
  ०.२५, प्रतिश्त जर्मेनियम 
  ऑक्साइड रहता 
  है। इसको पहसे 
  वाष्पशील टेट्राक्लोराइड 
  में परिणत करते 
  हैं। टेट्राक्लोराइड 
  का प्रभाजक आसवन 
  रके अन्य धातुओं 
  से यह पृथक् 
  किया जाता है। 
  इसके ऑक्साइड को 
  ऐल्यूमिनियम 
  या कार्बन या 
  हाइड्रोजन द्वारा 
  अवकृत करने से 
  धातु प्राप्त होती 
  है।</font></p>
<p> <font    size="4">जर्मेनियम 
  कुछ भूरापन 
  लिए श्वेत रंग की 
  धातु है। इसकी 
  बनावट मणिभीय 
  होती है। यह 
  अति भंगुर होता 
  है। इसका विशिष्ट 
  गुरुत्व २०<font padma_font_family_property="Symbol" face="Symbol">°</font> सें. 
  पर ५.३५ और गलनांक 
  ९५८.५<font padma_font_family_property="Symbol" face="Symbol">°</font> सें. है। ऑक्सीजन 
  में गरम करने 
  से ऑक्साइड (</font><font padma_font_family_property="Times New Roman, Times, serif" face="Times New Roman, Times, serif" size="4">GeO<sub padma_font_family_property="Times New Roman, Times, serif">2</sub></font><font    size="4">) 
  बनता है। इसका 
  वर्णहीन टेट्राक्लोराइड 
  द्रव (क्वथनांक ८३<font padma_font_family_property="Symbol" face="Symbol">°</font> 
  सें.), टेट्राब्रोमाइट 
  रंगहीन और 
  टेट्राआयोडाइड 
  नारंगी रंग 
  का ठोस होता 
  है, जो क्रमश: २६.८<font padma_font_family_property="Symbol" face="Symbol">°</font> 
  और १४४<font padma_font_family_property="Symbol" face="Symbol">°</font> सें. 
  पर पिघलता है।</font></p>
<font  size="4"> 
<p  >सिलिकॉन तथा 
  टिन के ऐसा जर्मेकनयम 
  कार्बनिक यौगिक, 
  हाइड्राइड आदि बनता 
  है। हाइड्राइड के 
  क्योरोसंजात 
  भी बनते हैं। जर्मेनियम 
  के हाइड्रोक्लोरीसंजात 
  द्रव और ठोस 
  होते हैं। कांच 
  में सिलिका का 
  स्थान जब जर्मेनियम 
  ऑक्साइड लेता है 
  तब कांच का वर्तनांक 
  बहुत बढ़ जाता 
  है। रक्तक्षीणता 
  में जर्मेनियम 
  यौगिकों के 
  प्रयोग का सुझाव 
  मिलता है। अन्य कई 
  यौगिकों के 
  निर्माण में भी 
  जर्मेनियम और 
  टिन के बीच समानता 
  देखी जाती है।	(सत्येंद्र 
  वर्मा)</p>
</font><b></b> 
<p><font  size="5"><b></b></font></p>
</body></html>