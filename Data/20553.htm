<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >ओमाहा 
  </b>संयुक्त राज्य, 
  अमरीका, के नेब्रास्का 
  राज्य का सबसे 
  बड़ा नगर है और 
  त्रिसूरी नदी 
  के पश्चिमी तट 
  पर स्थित है। यहाँ 
  रेलमार्गो, वायुयानों 
  तथा राजमार्गो 
  के केंद्र हैं। यहाँ 
  उद्यानों, खेल के 
  मैदानों तथा 
  मनोरंजनगृहों 
  का बाहुल्य है। 
  दो विश्वविद्यालय, 
  दो सैनिक केंद्र</font><font padma_font_family_property="serif" size="4">&#8211;</font><font    size="4">फ़ोर्ट 
  क्रुक तथा फ़ोर्ट 
  ओमाहा</font><font padma_font_family_property="serif" size="4">&#8211;</font><font    size="4">एवं 
  प्रशिक्षण तथा रसायन 
  विद्यालय हैं। बहरे 
  बच्चों का भी एक 
  स्कूल है। विश्वविख्यात 
  फ़ादर फ़्लैंगर्स 
  बालगृह तथा 
  जोस्लिन मेमोरियल 
  कला संग्रहालय 
  देखने योग्य हैं। 
  यहाँ शिकागो 
  और डेनवर के 
  मध्य सबसे बड़ा फुटकर 
  बाजार है। मक्खन 
  के उत्पादन में इस 
  नगर का प्रथम 
  स्थान है, और 
  यहाँ गल्ले तथा 
  पशुओं की भी 
  मंडी है। यहाँ 
  से मांस डब्बों 
  में भरकर बाहर 
  भेजा जाता है। 
  यह नगर समुद्रतल 
  से ९४०-१,२७० फुट की ऊँचाई 
  पर है। नगर के 
  प्रमुख उद्योग धंधे 
  कृषि संबंधी 
  तथा अन्य मशीनों 
  का बनाना, कपड़ा 
  बुनना तथा शराब 
  तैयार करना 
  है। यहाँ से मांस, 
  मक्खन तथा खालें 
  निर्यात की जाती 
  हैं।	(श्री.ना.मे.)</font></p>
</body></html>