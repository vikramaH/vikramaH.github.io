<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body class="Normal" bgcolor="#ffffff" lang="EN-US">
<p  ><b><span   style="font-size: 16pt;">फ़ूर्ये, जोसेफ 
  </span></b>(<span padma_font_family_property="DV1-TTSurekh" style="font-family: DV1-TTSurekh;">Fourier, Joseph</span>, १७६८-१८३० 
  ई.) फ्रांसीसी गणितज्ञ का जन्म ओक्सैर में हुआ। आठ वर्ष की उम्र 
  में ही ये अनाथ हो गए थे, परंतु सौभाग्यवश अपने हितैषियों 
  की सहायता से इन्हें एक सैनिक स्कूल में प्रवेश मिल गया, जहाँ 
  इन्होंने गणित के अध्ययन में आशातीत सफलता प्राप्त की और 
  शीघ्र ही एक सैनिक स्कूल में गणित के प्रोफेसर हो गए। फ्रांस की 
  क्रांति में इन्होंने सक्रिय भाग लिया और मिस्त्र पर आक्रमण में 
  भी नेपोलियन के साथ गए। तदुपरांत इन्होंने पिंडों में ताप 
  के विस्तार पर सफल शोथ किए, जिनका वर्णन इनकी प्रसिद्ध पुस्तक 
  'ला थेओरि अनालितिक द ला शालर' (<span padma_font_family_property="DV1-TTSurekh" style="font-family: DV1-TTSurekh;">La 
  Theorie Analytique de la Chaleur</span>) में है। गणितीय भौतिक शास्त्र 
  के निर्धारित सीमांत के मानवाले निर्मेयों के (जिनमें आंशिक 
  अवकल समीकरण के अनुकलन की आवश्यकता हो) हल की आधुनिक 
  विधियों के लिए, यह मूल पुस्तक है। इसमें प्रसिद्ध 'फूर्ये 
  श्रेणी' का भी वर्णन है। 'संख्यात्मक समीकरण के विश्लेषण' 
  पर भी इन्होंने महत्वपूर्ण शोध किए।</p>
<p  ><b  >सं.ग्रं.</b> <span  >-</span>
 अरागो : जोसेफ फूर्ये (स्मिथसोनियन 
  रिपोर्ट 
१८७१)।  
 
  (रामकुमार)</p>
</body></html>