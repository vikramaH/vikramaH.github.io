<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 14pt; font-family: DV-TTSurekhEN;">मराकेश</span></b><span   style="font-size: 14pt; font-family: DV-TTSurekhEN;"> (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Marrakech</span><span   style="font-size: 14pt; font-family: DV-TTSurekhEN;">) 
    स्थिति : ३१</span><span padma_font_family_property="Symbol" style="font-size: 14pt; font-family: Symbol;">°</span><span   style="font-size: 14pt; font-family: DV-TTSurekhEN;"> ४०' उ</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">o</span><span   style="font-size: 14pt; font-family: DV-TTSurekhEN;"> 
    अ</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">o</span><span   style="font-size: 14pt; font-family: DV-TTSurekhEN;"> 
    तथा ८</span><span padma_font_family_property="Symbol" style="font-size: 14pt; font-family: Symbol;">°</span><span   style="font-size: 14pt; font-family: DV-TTSurekhEN;"> ०' प</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">o</span><span   style="font-size: 14pt; font-family: DV-TTSurekhEN;"> 
    दे</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">o</span><span   style="font-size: 14pt; font-family: DV-TTSurekhEN;">। <b   style="">यह</b> मोरक्को 
    का सबसे बड़ा नगर है जो ब्लाड-एल-हमरा (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Blad 
    el Hamra</span><span   style="font-size: 14pt; font-family: DV-TTSurekhEN;">) नामक विस्तृत मैदान में कैसाब्लांका से 
    १६० मील दक्षिण-पश्चिम में १,५०० फुट की ऊँचाई पर स्थित 
    है। लताकुंजों की अधिकता एवं पर्वतीय दृश्यों के कारण यह 
    आकर्षक नगर है। इस नगर में शायद ही कोई भवन दुमंजिले 
    से अधिक ऊँचा हो। मराकेश के मध्य में जेम्मा-एल-फना (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Djemma 
    el Fna</span><span   style="font-size: 14pt; font-family: DV-TTSurekhEN;">) नामक विशाल चौक है। सुल्तान का महल 
    भी एक विस्तृत भाग में स्थित है। इसके बाहर एगुडालका शाही 
    पार्क है जिसके दो मील लंबे एवं ५,००० फुट चौड़े क्षेत्र में फलदार 
    वृक्ष लगे हुए हैं। मराकेश चहारदीवारी से घिरा हुआ है जिसमें 
    कई प्रवेशद्वार हैं। कास्बा द्वार बहुत ही सुंदर है। धार्मिक 
    भवनों में कुतुबिया मस्जिद (१२वीं शताब्दी की) बहुत ही महत्वपूर्ण 
    है जिसका गुंबद २२१ फुट ऊँचा है तथा यह मराकेश के स्मारकों 
    में सबसे अधिक आकर्षक है। कास्बा मस्जिद के पास में सादी शरीफों 
    के मकबरे हैं। बाईआ प्रासाद रेजीडेंट का आवास रहा है। 
    इसकी जनसंख्या २,४२,००० (१९६०) है जिनमें मुसलमानों की बहुलता 
    है। </span></p>
  <p class="MsoNormal"><span padma_font_family_property="DV1-TTSurekh" style="font-size: 14pt; font-family: DV1-TTSurekh;">[</span><span   style="font-size: 14pt; font-family: DV-TTSurekhEN;"> 
    राजेंद्रप्रसाद 
    सिंह</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;"> ]</span><span style="font-size: 14pt; font-family: DV-TTSurekhEN;"> 
    </span></p>
</div>
</body></html>