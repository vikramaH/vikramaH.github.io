<html><head>

<meta http-equiv="Content-Type" content="text/html; charset=utf-8">
<link rel="Edit-Time-Data" href="http://www.cdacnoida.in/vishwa/vishwa/files/110326_files/editdata.mso">
<link rel="OLE-Object-Data" href="http://www.cdacnoida.in/vishwa/vishwa/files/110326_files/oledata.mso">
<title>हिंदी विश्वकोश</title>
<o:smarttagtype namespaceuri="urn:schemas-microsoft-com:office:smarttags" name="place"></o:smarttagtype> 
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">श्यानता</span></b><span   style="font-size: 14pt; font-family: DV-TTSurekhEN;"> (</span><span padma_font_family_property="Courier" style="font-size: 14pt; font-family: Courier;">Viscosity</span><span   style="font-size: 14pt; font-family: DV-TTSurekhEN;">) 
    आम तौर पर यह देखा जाता है कि सभी वस्तुएँ, चाहे वे गैस, 
    द्रव अथवा ठोस हों, यदि उनका विरूपण (</span><span padma_font_family_property="Courier" style="font-size: 14pt; font-family: Courier;">deformation</span><span   style="font-size: 14pt; font-family: DV-TTSurekhEN;">) 
    होता है, अथवा उनके पिंड (</span><span padma_font_family_property="Courier" style="font-size: 14pt; font-family: Courier;">body</span><span   style="font-size: 14pt; font-family: DV-TTSurekhEN;">) 
    के विभिन्न हिस्सों में सापेक्ष गति (</span><span padma_font_family_property="Courier" style="font-size: 14pt; font-family: Courier;">relative motion</span><span   style="font-size: 14pt; font-family: DV-TTSurekhEN;">) 
    कराई जाती है, तो उनमें अवरोध करने की प्रवृत्ति होती 
    है। कुछ वस्तुओं में इस प्रवृत्ति की कोटि (</span><span padma_font_family_property="Courier" style="font-size: 14pt; font-family: Courier;">degree</span><span   style="font-size: 14pt; font-family: DV-TTSurekhEN;">) 
    ज्यादा होती है और कुछ में कम। जब हम पानी को चिकनी सतह 
    पर गिराते हैं, तो यह देखा जाता है कि पानी तेजी से बहता 
    है, लेकिन यदि हम शीरा (</span><span padma_font_family_property="Courier" style="font-size: 14pt; font-family: Courier;">treacle</span><span   style="font-size: 14pt; font-family: DV-TTSurekhEN;">) 
    या ग्लिसरीन की उतनी ही मात्रा उसी प्रकार की चिकनी सह पर 
    गिराएँ, तो यह सतह पर फैलने में ज्यादा समय लेता है। शीरे 
    की किस्म की वस्तुओं को, जो फैलने में ज्यादा समय लेती हैं, 
    साधारण लोगों की भाषा में चिपचिपी या श्यान (</span><span padma_font_family_property="Courier" style="font-size: 14pt; font-family: Courier;">viscous</span><span   style="font-size: 14pt; font-family: DV-TTSurekhEN;">) 
    कहते हैं, जब कि पानी जैसी वस्तुओं को तरल अथवा गतिशील 
    (</span><span padma_font_family_property="Courier" style="font-size: 14pt; font-family: Courier;">mobile</span><span   style="font-size: 14pt; font-family: DV-TTSurekhEN;">) 
    की संज्ञा दी जाती है। इस प्रकार हम यह कह सकते हैं कि शीरा 
    पानी से ज्यादा श्यान है। दूसरों शब्दों में यह भी कहा जाता 
    है कि स्वरूपपरिवर्तन शीरे में धीरे धीरे होता है, जब कि 
    पानी जैसी वस्तुओं में तेजी से। श्यानता तरलों (</span><span padma_font_family_property="Courier" style="font-size: 14pt; font-family: Courier;">fluids</span><span   style="font-size: 14pt; font-family: DV-TTSurekhEN;">) 
    का वह गुण है जिसके कारण तरल उन बां (</span><span padma_font_family_property="Courier" style="font-size: 14pt; font-family: Courier;">forces</span><span   style="font-size: 14pt; font-family: DV-TTSurekhEN;">) 
    का विरोध करता है जो उसके स्वरूप को बदलना चाहते हैं। 
    इस प्रकार हम श्यानता को किसी भी द्रव अथवा गैस के आंतरिक 
    घर्षण (</span><span padma_font_family_property="Courier" style="font-size: 14pt; font-family: Courier;">internal friction</span><span   style="font-size: 14pt; font-family: DV-TTSurekhEN;">), के रूप में भी देख 
    सकते हैं। द्रवों तथा गैसों, दोनों में, श्यानता का गुण पाया 
    जाता है, लेकिन द्रव गैसों की अपेक्षा ज्यादा श्यान होते हैं। 
    इसी श्यानता के कारण द्रव की एक परत (</span><span padma_font_family_property="Courier" style="font-size: 14pt; font-family: Courier;">layer</span><span   style="font-size: 14pt; font-family: DV-TTSurekhEN;">) 
    दूसरी परत पर होकर आगे बढ़ती है।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">द्रवों की श्यानता</span></b><span   style="font-size: 14pt; font-family: DV-TTSurekhEN;"> 
    (</span><span padma_font_family_property="Courier" style="font-size: 14pt; font-family: Courier;">Viscosity 
    of liquids</span><span   style="font-size: 14pt; font-family: DV-TTSurekhEN;">) </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    दो ऐसी असीमित समांतर पट्कािओं (</span><span padma_font_family_property="Courier" style="font-size: 14pt; font-family: Courier;">plates</span><span   style="font-size: 14pt; font-family: DV-TTSurekhEN;">) 
    की कल्पना करें जिनके बीच में एक द्रव पदार्थ रखा हुआ है (देखें 
    चित्र)। मान </span><span   style="font-size: 14pt; font-family: DV-TTSurekhEN;">लीजिए 
    पट्टिका <b   style="">अ</b> अपने ही समतल 
    (</span><span padma_font_family_property="Courier" style="font-size: 14pt; font-family: Courier;">plane</span><span   style="font-size: 14pt; font-family: DV-TTSurekhEN;">) 
    में, दाहिनी दिशा में, एक स्थिर वेग (</span><span padma_font_family_property="Courier" style="font-size: 14pt; font-family: Courier;">constant velocity</span><span   style="font-size: 14pt; font-family: DV-TTSurekhEN;">) 
    <b   style="">ब </b>से आगे बड़ रही है, जिसे चित्र 
    में तीर द्वारा दिखाया गया है, तथा पट्टिका <b   style="">ब </b>अपनी स्थिर अवस्था में है। तात्पर्य 
    यह है कि पट्टिका <b   style="">अ</b> का 
    सापेक्ष वेग <b   style="">व </b>है। ऐसी अवस्था 
    में यह कहा जाता है कि द्रव पदार्थ पूरा का पूरा वेग <b   style="">व </b>से तीर द्वारा प्रदर्शित दिशा में 
    गतिमान है। यदि द्रव का प्रवाह धारारेखी गति (</span><span padma_font_family_property="Courier" style="font-size: 14pt; font-family: Courier;">streamline 
    motion</span><span   style="font-size: 14pt; font-family: DV-TTSurekhEN;">) से हो रहे हो, तो द्रव की वह परत जो 
    स्थिर पट्टिका <b   style="">ब </b>के संपर्क 
    में है, अचल अवस्था में रहती है, जबकि अन्य दूसरी परतों का 
    प्रवाह सतह के समांतर होता रहता है। लेकिन इन परतों 
    का वेग, जैसे जैसे हम ऊपर की ओर आते हैं, धीरे धीरे 
    बढ़ता चला जाता है। अंतिम परत, जो पट्टिका <b   style="">अ </b>के संपर्क में होती है, उसका वेग <b   style="">व</b> ही होता है। अब हम द्रव में किसी क्षैतिज समतल (</span><span padma_font_family_property="Courier" style="font-size: 14pt; font-family: Courier;">horizontal 
    plane</span><span   style="font-size: 14pt; font-family: DV-TTSurekhEN;">) पर ध्यान देंगे। इस समतल के अणुओं को इसके 
    ठीक ऊपरवाली परत के अणुओं द्वारा त्वरण (</span><span padma_font_family_property="Courier" style="font-size: 14pt; font-family: Courier;">acceleration</span><span   style="font-size: 14pt; font-family: DV-TTSurekhEN;">) 
    मिलता है, क्योंकि ऊपरवाली परत के अणुओं का वेग इस 
    समतल के अणुओं के वेग से ज्यादा होतो है, जबकि क्षैतिज 
    समतल के ठीक नीचे की परत के अणुओं द्वारा क्षैतिज समतल 
    के अणुओं की गति में मंदन लाया जाता है। इसी प्रकार द्रव 
    की प्रत्येक परत अपने ठीक ऊपरवाली परत पर एक स्पर्शरेखीय 
    पश्च बल (</span><span padma_font_family_property="Courier" style="font-size: 14pt; font-family: Courier;">tangential backward force</span><span   style="font-size: 14pt; font-family: DV-TTSurekhEN;">) 
    डालती है, जिसके कारण इन दोनों परतों के बीच की सापेक्ष 
    गति नष्ट होती है। परिणामस्वरूप यदि हमें द्रव की समांतर 
    परतों के बीच सापेक्ष गति रखनी हो, तो यह अत्यावश्यक है 
    कि एक बाहरी बल (</span><span padma_font_family_property="Courier" style="font-size: 14pt; font-family: Courier;">external force</span><span   style="font-size: 14pt; font-family: DV-TTSurekhEN;">) को इस पश्चकर्षण 
    (</span><span padma_font_family_property="Courier" style="font-size: 14pt; font-family: Courier;">backward drag</span><span   style="font-size: 14pt; font-family: DV-TTSurekhEN;">) पर हावी (</span><span padma_font_family_property="Courier" style="font-size: 14pt; font-family: Courier;">overcome</span><span   style="font-size: 14pt; font-family: DV-TTSurekhEN;">) 
    होना चाहिए। यदि बाहरी बल नहीं होगा, तो कुछ समय के 
    बाद द्रव की विभिन्न परतों के बीच सापेक्ष गति समाप्त हो जाएगी। 
    किसी द्रव का वह गुण जिसके सामर्थ्य की बदौलत, द्रव अपनी 
    विभिन्न परतों के बीच की सापेक्ष गति का विरोध करता है, 
    द्रव की श्यानता, अथवा आंतरिक घर्षण (</span><span padma_font_family_property="Courier" style="font-size: 14pt; font-family: Courier;">Internal friction</span><span   style="font-size: 14pt; font-family: DV-TTSurekhEN;">), 
    कहलाता है। यह गुण, जो एक द्रव से दूसरे द्रव में केवल डिग्री 
    या कोटि में ही अंतर रखता है, हर एक तरल का एक अंतर्निहित 
    गुणधर्म है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">धारारेखी 
    गति के लिए, न्यूटन के श्यान प्रवाह (</span><span padma_font_family_property="Courier" style="font-size: 14pt; font-family: Courier;">Viscous flow</span><span   style="font-size: 14pt; font-family: DV-TTSurekhEN;">) 
    के नियम के अनुसार, द्रव की समानांतर परतों के बीच स्पर्शरेखीय 
    श्यान बल </span><span padma_font_family_property="Courier" style="font-size: 14pt; font-family: Courier;">F </span><span   style="font-size: 14pt; font-family: DV-TTSurekhEN;">को नीचे दिए गए संबंध 
    द्वारा दिखलाया जाता है :</span></p>
  <p class="MsoNormal" style="text-align: center;" align="center"><span padma_font_family_property="Courier" style="font-size: 14pt; font-family: Courier;">F = </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span style="font-size: 12pt; font-family: Symbol;"><span padma_font_family_property="Symbol" style="">h</span></span><span padma_font_family_property="Courier" style="font-size: 12pt; font-family: Courier;">.</span><span padma_font_family_property="Courier" style="font-size: 14pt; font-family: Courier;"> A. 
    <sub> <img src="110326_files/image002.gif" v:shapes="_x0000_i1025" height="41" width="21"> </sub> <span padma_font_family_property="Courier" style="">�������������������������� 
    </span>...... ...... (1)</span><span style="font-size: 14pt; font-family: DV-TTSurekhEN;"></span></p>
  <p class="MsoNormal"><span   style="font-size: 14pt; font-family: DV-TTSurekhEN;">जहाँ 
    </span><span padma_font_family_property="Courier" style="font-size: 14pt; font-family: Courier;">A =</span><span   style="font-size: 14pt; font-family: DV-TTSurekhEN;"> समांतार परतों का क्षेत्रफल, </span><span padma_font_family_property="Courier" style="font-size: 14pt; font-family: Courier;">dx 
    =</span><span   style="font-size: 14pt; font-family: DV-TTSurekhEN;"> परतों के बीच की दूरी, </span><span padma_font_family_property="Courier" style="font-size: 14pt; font-family: Courier;">dv =</span><span   style="font-size: 14pt; font-family: DV-TTSurekhEN;"> 
    परतों की सापेक्ष गति, </span><span padma_font_family_property="Courier" style="font-size: 14pt; font-family: Courier;">dv/dx =</span><span   style="font-size: 14pt; font-family: DV-TTSurekhEN;"> वेग प्रवणता (</span><span padma_font_family_property="Courier" style="font-size: 14pt; font-family: Courier;">velocity 
    gradient</span><span   style="font-size: 14pt; font-family: DV-TTSurekhEN;">) तथा </span><span style="font-size: 11pt; font-family: Symbol;"><span padma_font_family_property="Symbol" style="">h</span></span><span style="font-size: 12pt; font-family: Courier;"> </span><span   style="font-size: 14pt; font-family: DV-TTSurekhEN;">एक 
    स्थिरांक (</span><span padma_font_family_property="Courier" style="font-size: 14pt; font-family: Courier;">constant</span><span   style="font-size: 14pt; font-family: DV-TTSurekhEN;">) है, जिसे 'द्रव 
    की श्यानता का गुणांक' कहा जाता है। यह, अथवा इसका मान, 
    द्रव की प्रकृति तथा भौतिक दशाओं (</span><span padma_font_family_property="Courier" style="font-size: 14pt; font-family: Courier;">physical conditions</span><span   style="font-size: 14pt; font-family: DV-TTSurekhEN;">) 
    पर निर्भर करता है। यदि हम ऊपर दर्शाए गए संबंध (</span><span padma_font_family_property="Courier" style="font-size: 14pt; font-family: Courier;">1</span><span   style="font-size: 14pt; font-family: DV-TTSurekhEN;">) 
    में </span><span padma_font_family_property="Courier" style="font-size: 14pt; font-family: Courier;">A = 1, dv/dx = 1 </span><span   style="font-size: 14pt; font-family: DV-TTSurekhEN;">रखें, तो </span><span padma_font_family_property="Courier" style="font-size: 14pt; font-family: Courier;">F = </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span style="font-size: 11pt; font-family: Symbol;"><span padma_font_family_property="Symbol" style="">h</span></span><span style="font-size: 14pt; font-family: Courier;"> </span><span   style="font-size: 14pt; font-family: DV-TTSurekhEN;">होगा। 
    अतएव किसी द्रव की 'श्यानता के गुणांक' की परिभाषा इस 
    प्रकार दी जा सकती है : किसी द्रव के दो समांतर तलों के बीच 
    इकाई वेग प्रवणता रखने के लिए जो स्पर्शरेखीय बल प्रति 
    इकाई क्षेत्रफल के लिए आवश्यक होता है, उसे उस द्रव की 'श्यानता 
    का गुणांक' कहते हैं। भौतिक शास्त्र में जो इकाइयाँ आम 
    तौर पर बल लंबाई तथा समय के लिए आती हैं, वही श्यानता 
    गुणांक के लिए प्रयोग में लाई जाती है, जैसे डाइन, सेंटीमीटर 
    तथा सेकंड।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">यद्यपि 
    ऊपर दो पट्टिकाओं तथा उनके बीच द्रव की उपस्थिति जैसी 
    व्यवस्था की कल्पना कर, आसानी से 'श्यानता के गुणांक' की 
    परिभाषा की गई है, तथापि प्रयोगात्मक रूप में ऐसी व्यवस्था 
    को पाना संभव नहीं है। पहले पहल पानी जैसी तरल वस्तुओं 
    का 'श्यानता के गुणांक' पानी के बहाव को, केशिका नलिकाओं 
    से गुजरने के बाद, मापकर निकाला गया और आजकल भी यह 
    तरीका विशद रूप से प्रयोग में लाया जाता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">मान 
    लीजिए कि, कोई द्रव, जैसे पानी, किसी वृत्तीय छेद की संकीर्ण 
    नली से होकर गुजर रहा है। यदि पानी धारारेखी गति से 
    संकीर्ण नली से होकर प्रवाहित हो रहा है तथा नली के किसी 
    अनुप्रस्थ परिच्छेद के ऊपर दबाव एक समान हो और द्रव की 
    वह परत जो नली की गोलीय दीवार के संपर्क में हो एवं प्रयोगात्मक 
    रूप से स्थिर हो, तो पानी का श्यानतागुणांक नीचे दिए हुए 
    संबंध द्वारा निकाला जा सकता है :</span></p>
  <p class="MsoNormal" style="text-align: center;" align="center"><span padma_font_family_property="Courier" style="font-size: 14pt; font-family: Courier;">Q = <sub> <img src="110326_files/image004.gif" v:shapes="_x0000_i1026" height="48" width="41"> </sub> .....<span padma_font_family_property="Courier" style="">��� 
    </span>.....<span padma_font_family_property="Courier" style="">� </span>..... (2)</span><span style="font-size: 14pt; font-family: DV-TTSurekhEN;"></span></p>
  <p class="MsoNormal"><span   style="font-size: 14pt; font-family: DV-TTSurekhEN;">जहाँ 
    </span><span padma_font_family_property="Courier" style="font-size: 14pt; font-family: Courier;">Q =</span><span   style="font-size: 14pt; font-family: DV-TTSurekhEN;"> पानी का वह आयतन जो प्रति सेकंड नली 
    से होकर गुजरता है, </span><span padma_font_family_property="Courier" style="font-size: 14pt; font-family: Courier;">a =</span><span   style="font-size: 14pt; font-family: DV-TTSurekhEN;"> सँकरी नली का अर्धव्यास 
    </span><span padma_font_family_property="Courier" style="font-size: 14pt; font-family: Courier;">p =</span><span   style="font-size: 14pt; font-family: DV-TTSurekhEN;"> दबाव का अंतर जो नली के दोनों 
    सिरों के बीच होता है, १ </span><span style="font-size: 14pt; font-family: Symbol;"><span padma_font_family_property="Symbol" style="">=</span></span><span   style="font-size: 14pt; font-family: DV-TTSurekhEN;"> 
    संकीर्ण नली की लंबाई तथा </span><span style="font-size: 14pt; font-family: Symbol;"><span padma_font_family_property="Symbol" style="">=</span></span><span   style="font-size: 14pt; font-family: DV-TTSurekhEN;"> 
    श्यानता का गुणांक है।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">केशिका श्यानतामापी</span></b><span   style="font-size: 14pt; font-family: DV-TTSurekhEN;"> 
    (</span><span padma_font_family_property="Courier" style="font-size: 14pt; font-family: Courier;">Capillary 
    viscometers</span><span   style="font-size: 14pt; font-family: DV-TTSurekhEN;">) </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    श्यानता गुणांक के शुद्ध, पूर्ण तथा ठीक ठीक निर्धारण के लिए 
    यह आवश्यक है कि श्यानता के यथार्थ आयाम (</span><span padma_font_family_property="Courier" style="font-size: 14pt; font-family: Courier;">exact 
    dimensions</span><span   style="font-size: 14pt; font-family: DV-TTSurekhEN;">) मालूम हों, पर यह कठिन कार्य है। औद्योगिक 
    प्रतिष्ठानों में श्यानतामापन के लिए सरल उपकरण, जिन्हें श्यानतामापी 
    कहते हैं, प्रयुक्त होते हैं। इन उपकरणों को उन द्रवों द्वारा 
    अंशांकित कियो जाता है जिनकी श्यानता मालूम है। ये उपकरण 
    साधारणतया केशिका प्रवाह अथवा घूर्ण ऐंठन (</span><span padma_font_family_property="Courier" style="font-size: 14pt; font-family: Courier;">rotational torque</span><span   style="font-size: 14pt; font-family: DV-TTSurekhEN;">) के सिद्धांत पर कार्य 
    करते हैं। केशिकाप्रवाह किस्म के उपकरणों में ओसवाल्ट का बनाया 
    हुआ उपकरण सर्वविदित है तथा सबसे ज्यादा प्रयोग में आता 
    है। इस उपकरण में द्रव के नवचंद्रक (</span><span padma_font_family_property="Courier" style="font-size: 14pt; font-family: Courier;">meniscus</span><span   style="font-size: 14pt; font-family: DV-TTSurekhEN;">) 
    के एक स्थिर च्ह्रि से दूसरे स्थिर च्ह्रि तक के गिरने का समय 
    मापा जाता है तथा नीचे दिए हुए सूत्र से श्यानता का गुणांक 
    निकाला जाता है। इन उपकरणों को प्रयोग में लाते समय एक 
    मानक आयतन ही लिया जाता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">गतिक 
    श्यानता (</span><span padma_font_family_property="Courier" style="font-size: 14pt; font-family: Courier;">Kinematics viscosity</span><span   style="font-size: 14pt; font-family: DV-TTSurekhEN;">) </span><span style="font-size: 14pt; font-family: Symbol;"><span padma_font_family_property="Symbol" style="">=</span></span><span style="font-size: 14pt; font-family: DV-TTSurekhEN;"></span></p>
  <p class="MsoNormal" style="text-align: center;" align="center"><span padma_font_family_property="Courier" style="font-size: 14pt; font-family: Courier;">K = </span><span style="font-size: 12pt; font-family: Symbol;"><span padma_font_family_property="Symbol" style="">h</span></span><span padma_font_family_property="Courier" style="font-size: 14pt; font-family: Courier;">/</span><span style="font-size: 12pt; font-family: Symbol;"><span padma_font_family_property="Symbol" style="">r</span></span><span padma_font_family_property="Courier" style="font-size: 14pt; font-family: Courier;"> = At - B/t<span padma_font_family_property="Courier" style="">� </span>.....<span padma_font_family_property="Courier" style="">��� </span>..... 
    (3)</span><span style="font-size: 14pt; font-family: DV-TTSurekhEN;"></span></p>
  <p class="MsoNormal"><span   style="font-size: 14pt; font-family: DV-TTSurekhEN;">जहाँ 
    </span><span style="font-size: 11pt; font-family: Symbol;"><span padma_font_family_property="Symbol" style="">h</span></span><span style="font-size: 12pt; font-family: Courier;"> </span><span padma_font_family_property="Courier" style="font-size: 14pt; font-family: Courier;">=</span><span   style="font-size: 14pt; font-family: DV-TTSurekhEN;"> 
    श्यानतागुणांक है, </span><span style="font-size: 11pt; font-family: Symbol;"><span padma_font_family_property="Symbol" style="">r</span></span><span style="font-size: 12pt; font-family: Courier;"> </span><span style="font-size: 14pt; font-family: Symbol;"><span padma_font_family_property="Symbol" style="">=</span></span><span   style="font-size: 14pt; font-family: DV-TTSurekhEN;"> द्रव का घनत्व 
    है, तथा </span><span padma_font_family_property="Courier" style="font-size: 14pt; font-family: Courier;">A </span><span   style="font-size: 14pt; font-family: DV-TTSurekhEN;">एवं </span><span padma_font_family_property="Courier" style="font-size: 14pt; font-family: Courier;">B = </span><span   style="font-size: 14pt; font-family: DV-TTSurekhEN;">उपकरण 
    स्थिरांक हैं तथा </span><span padma_font_family_property="Courier" style="font-size: 14pt; font-family: Courier;">t = </span><span   style="font-size: 14pt; font-family: DV-TTSurekhEN;">द्रवप्रवाह का समय है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">जिन 
    द्रवों की श्यानता बहुत ज्यादा होती है, उनके लिए सूत्र (३) का 
    दूसरा खंड (</span><span padma_font_family_property="Courier" style="font-size: 14pt; font-family: Courier;">factor</span><span   style="font-size: 14pt; font-family: DV-TTSurekhEN;">) शून्य होता है और 
    इस प्रकार :</span></p>
  <p class="MsoNormal" style="text-align: center;" align="center"><span padma_font_family_property="Courier" style="font-size: 14pt; font-family: Courier;">K = </span><span style="font-size: 12pt; font-family: Symbol;"><span padma_font_family_property="Symbol" style="">h</span></span><span padma_font_family_property="Courier" style="font-size: 14pt; font-family: Courier;">/</span><span style="font-size: 12pt; font-family: Symbol;"><span padma_font_family_property="Symbol" style="">r</span></span><span style="font-size: 12pt; font-family: Courier;"> </span><span padma_font_family_property="Courier" style="font-size: 14pt; font-family: Courier;">= 
    At ......<span padma_font_family_property="Courier" style="">��� </span>.....<span padma_font_family_property="Courier" style="">�� </span>..... (4)</span><span style="font-size: 14pt; font-family: DV-TTSurekhEN;"></span></p>
  <p class="MsoNormal"><span   style="font-size: 14pt; font-family: DV-TTSurekhEN;">अतएव 
    गतिक श्यानताओं का अनुपात, दो द्रवों में, सूत्र (५) द्वारा दिया 
    जाता है :</span></p>
  <p class="MsoNormal" style="text-align: center;" align="center"><span padma_font_family_property="Courier" style="font-size: 14pt; font-family: Courier;">K<sub padma_font_family_property="Courier">1</sub>/ </span><st1:place><span padma_font_family_property="Courier" style="font-size: 14pt; font-family: Courier;">K<sub padma_font_family_property="Courier">2</sub></span></st1:place><sub><span style="font-size: 14pt; font-family: Courier;"> </span></sub><span style="font-size: 14pt; font-family: Symbol;"><span padma_font_family_property="Symbol" style="">=</span></span><span padma_font_family_property="Courier" style="font-size: 14pt; font-family: Courier;"> t<sub padma_font_family_property="Courier">1</sub>/ t<sub padma_font_family_property="Courier">2</sub> 
    .....<span padma_font_family_property="Courier" style="">�� </span>.....<span padma_font_family_property="Courier" style="">� </span>..... (5)</span><span style="font-size: 14pt; font-family: DV-TTSurekhEN;"></span></p>
  <p class="MsoNormal"><span   style="font-size: 14pt; font-family: DV-TTSurekhEN;">तथा 
    यही सूत्र ओसवाल्ट द्वारा प्रयोग में लाया गया था।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">श्यानता और ताप</span></b><span   style="font-size: 14pt; font-family: DV-TTSurekhEN;"> 
    (</span><span padma_font_family_property="Courier" style="font-size: 14pt; font-family: Courier;">Viscosity 
    and Temperature</span><span   style="font-size: 14pt; font-family: DV-TTSurekhEN;">) </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    प्रयोगों द्वारा यह पाया गया है कि, काफी हद तक, द्रवों की 
    श्यानता ताप पर निर्भर है। यद्यपि इस क्षेत्र में काफी प्रयोग 
    किए जा चुके हैं, तथापि कोई ऐसा साधारण सूत्र नहीं मिला 
    जो श्यानता तथा ताप के संबंध की उच्च यथार्थता को प्रदर्शित 
    करे। प्राय: यह पाया जाता है कि पूरे क्षेत्र में ताप के बढ़ने 
    के साथ साथ श्यानता घटती चली जाती है, लेकिन श्यानता में 
    यह घटाव प्रति अंश निम्न ताप पर ऊँचे ताप की अपेक्षा ज्याद 
    होता है। श्यानता तथा ताप के संबंध में सर्वप्रथम स्लॉट (</span><span padma_font_family_property="Courier" style="font-size: 14pt; font-family: Courier;">Slotte</span><span   style="font-size: 14pt; font-family: DV-TTSurekhEN;">) 
    द्वारा एक मूलानुपाती सूत्र (</span><span padma_font_family_property="Courier" style="font-size: 14pt; font-family: Courier;">empirical formula</span><span   style="font-size: 14pt; font-family: DV-TTSurekhEN;">) 
    दिया गया, जो बाद में संशोधित हुआ तथा शुद्ध द्रवों के संबंध 
    में ही लागू होता है। आगे चलकर ऐंड्राडे के सिद्धांत (</span><span padma_font_family_property="Courier" style="font-size: 14pt; font-family: Courier;">Andrade's 
    theory</span><span   style="font-size: 14pt; font-family: DV-TTSurekhEN;">) पर एक जटिल श्यानता-ताप-संबंध दिया 
    गया, जो प्रयोगों से काफी संतोषप्रद पाया गया है और वह 
    इस प्रकार है :</span></p>
  <p class="MsoNormal" style="text-align: center;" align="center"><span style="font-size: 12pt; font-family: Symbol;"><span padma_font_family_property="Symbol" style="">h</span></span><span padma_font_family_property="Courier" style="font-size: 14pt; font-family: Courier;"> v<sup padma_font_family_property="Courier">1/3</sup> 
    = Ae<sup padma_font_family_property="Courier">C/vT</sup> .....<span padma_font_family_property="Courier" style="">��� </span>.....<span padma_font_family_property="Courier" style="">�� </span>.... (6)</span><span style="font-size: 14pt; font-family: DV-TTSurekhEN;"></span></p>
  <p class="MsoNormal"><span   style="font-size: 14pt; font-family: DV-TTSurekhEN;">जहाँ 
    </span><span padma_font_family_property="Courier" style="font-size: 14pt; font-family: Courier;">A</span><span   style="font-size: 14pt; font-family: DV-TTSurekhEN;"> तथा </span><span padma_font_family_property="Courier" style="font-size: 14pt; font-family: Courier;">C</span><span   style="font-size: 14pt; font-family: DV-TTSurekhEN;"> 
    स्थिरांक (</span><span padma_font_family_property="Courier" style="font-size: 14pt; font-family: Courier;">constants</span><span   style="font-size: 14pt; font-family: DV-TTSurekhEN;">) हैं, </span><span padma_font_family_property="Courier" style="font-size: 14pt; font-family: Courier;">T 
    =</span><span   style="font-size: 14pt; font-family: DV-TTSurekhEN;"> 
    ताप तथा </span><span padma_font_family_property="Courier" style="font-size: 14pt; font-family: Courier;">v =</span><span   style="font-size: 14pt; font-family: DV-TTSurekhEN;"> विशिष्ट आयतन (</span><span padma_font_family_property="Courier" style="font-size: 14pt; font-family: Courier;">specific 
    volume</span><span   style="font-size: 14pt; font-family: DV-TTSurekhEN;">) है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">ताप 
    के बढ़ने के साथ साथ गैसों का श्यानता का गुणांक बढ़ता है। 
    इसके संबंध में सदरलैंड (</span><span padma_font_family_property="Courier" style="font-size: 14pt; font-family: Courier;">Sutherland</span><span   style="font-size: 14pt; font-family: DV-TTSurekhEN;">) 
    ने एक सूत्र दिया है, जो इस प्रकार है :</span></p>
  <p class="MsoNormal" style="text-align: center;" align="center"><span padma_font_family_property="Courier" style="font-size: 14pt; font-family: Courier;"><sub> <img src="110326_files/image006.gif" v:shapes="_x0000_i1027" height="49" width="141"> </sub> ..... ...... (7)</span><span style="font-size: 14pt; font-family: DV-TTSurekhEN;"></span></p>
  <p class="MsoNormal"><span   style="font-size: 14pt; font-family: DV-TTSurekhEN;">जहाँ 
    </span><span style="font-size: 14pt; font-family: Symbol;"><span padma_font_family_property="Symbol" style="">h</span></span><sub><span padma_font_family_property="Courier" style="font-size: 14pt; font-family: Courier;">t</span></sub><span   style="font-size: 14pt; font-family: DV-TTSurekhEN;"> 
    तथा </span><span padma_font_family_property="Courier" style="font-size: 14pt; font-family: Courier;">x<sub padma_font_family_property="Courier">o</sub></span><span   style="font-size: 14pt; font-family: DV-TTSurekhEN;"> क्रमश: ताप </span><span padma_font_family_property="Courier" style="font-size: 14pt; font-family: Courier;">T<sup padma_font_family_property="Courier">o</sup></span><span   style="font-size: 14pt; font-family: DV-TTSurekhEN;"> 
    तथा </span><span padma_font_family_property="Courier" style="font-size: 14pt; font-family: Courier;">o<sup padma_font_family_property="Courier">o</sup></span><span   style="font-size: 14pt; font-family: DV-TTSurekhEN;"> सेंटीग्रेड पर श्यानता 
    के गुणांक हैं, तथा </span><span padma_font_family_property="Courier" style="font-size: 14pt; font-family: Courier;">C</span><span   style="font-size: 14pt; font-family: DV-TTSurekhEN;"> 
    को सदरलैंड स्थिरांक के नाम से जाना जाता है, जो भिन्न भिन्न 
    गैसों के लिए भिन्न होता है।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">श्यानता और दबाव</span></b><span   style="font-size: 14pt; font-family: DV-TTSurekhEN;"> 
    (</span><span padma_font_family_property="Courier" style="font-size: 14pt; font-family: Courier;">Viscosity 
    and Pressure</span><span   style="font-size: 14pt; font-family: DV-TTSurekhEN;">) </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    जिन द्रवों की श्यानता ज्यादा होती है, जैसे खनिज तेल की, 
    उनकी श्यानता का गुणांक दबाव के बढ़ने के साथ साथ बढ़ता 
    है। केवल पानी को छोड़कर अन्य सभी द्रवों में करीब करीब 
    ऐसी ही स्थिति पाई गई है। पानी में पहले कई सौ वायु 
    दबाव (</span><span padma_font_family_property="Courier" style="font-size: 14pt; font-family: Courier;">few 
    hundred atmospheric pressures</span><span   style="font-size: 14pt; font-family: DV-TTSurekhEN;">) तक श्यानतागुणांक घटता जाता है, 
    तदुपरांत इसका श्यानतागुणाक अन्य द्रवों की तरह दबाव के 
    साथ साथ बढ़ता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">गैसों 
    के बारे में यह पाया गया है कि साधारणतया उच्च दबाव का 
    श्यानतागुणांक पर कोई प्रभाव नहीं पड़ता, किंतु न्यून दबाव 
    पर श्यानतागुणांक दबाव के घटने के साथ साथ ही घटता जाता 
    है। जिस दबाव पर यह प्रभाव आरंभ होता है, वह इन दो 
    बातों पर निर्भर करता है : (१) बरतन के आकार पर, जिसमें 
    गैस भरी होती है, तथा (२) गैस की प्रकृति पर।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">श्यानता और रासायनिक रचना</span></b><span   style="font-size: 14pt; font-family: DV-TTSurekhEN;"> 
    (</span><span padma_font_family_property="Courier" style="font-size: 14pt; font-family: Courier;">Viscosity 
    and Chemical Constitution</span><span   style="font-size: 14pt; font-family: DV-TTSurekhEN;">) </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    सर्वप्रथम टॉमस ग्राहम (</span><span padma_font_family_property="Courier" style="font-size: 14pt; font-family: Courier;">Thomas Graham</span><span   style="font-size: 14pt; font-family: DV-TTSurekhEN;">) ने यह सुझाव 
    दिया कि एक ही प्रकार की रचना के यौगिकों का श्यानता गुणांक 
    नियमित ढंग से बढ़ सकता है, यदि उनके अणुओं या समूहों 
    की संख्या बढ़ाई जाए। प्रयोगों से थॉर्प तथा रॉजर (</span><span padma_font_family_property="Courier" style="font-size: 14pt; font-family: Courier;">Thorpe 
    and Rodger</span><span   style="font-size: 14pt; font-family: DV-TTSurekhEN;">) ने यह पाया कि किसी सजातीय श्रेणी का 
    श्यानतागुणांक उसके अणुभार के साथ बढ़ता जाता है। यह वृद्धि 
    नियमित ढंग से होती है, जबकि सजातीय श्रेणी के प्रथम दो 
    या तीन यौगिक अनियमता दर्शाते हैं।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">श्यानता का महत्व</span></b><span style="font-size: 14pt; font-family: DV-TTSurekhEN;"> 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> जब जहाज पानी 
    पर विचरण करता है, तब समुद्र का पानी श्यान अवरोध प्रस्तुत 
    करता है। इसी प्रकार हवा भी हमारें हवाई जहाजों तथा 
    कारों की राह में अवरोध उपस्थित करती है। हमारी कलम की 
    स्याही की विशेषता काफी हद तक उसकी श्यानता पर निर्भर है। 
    स्नेहकों (</span><span padma_font_family_property="Courier" style="font-size: 14pt; font-family: Courier;">lubricants</span><span   style="font-size: 14pt; font-family: DV-TTSurekhEN;">) के प्रयोग का आधार 
    ही श्यानता है। हम सब लोगों की धमनियों तथा शिराओं में 
    रुधिरपरिसंचरण (</span><span padma_font_family_property="Courier" style="font-size: 14pt; font-family: Courier;">circulation of blood</span><span   style="font-size: 14pt; font-family: DV-TTSurekhEN;">) 
    रुधिर की श्यानता पर ही निर्भर करता है। इस प्रकार जनजीवन 
    में श्यानता महत्वपूर्ण भूमिका अदा करती है।<span   style="">   </span>(अनंत लाल)</span></p>
</div>
</body></html>