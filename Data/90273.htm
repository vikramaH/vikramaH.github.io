<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p   class="MsoBodyText"><b  ><span   style="font-size: 16pt;">मान्य औषधकोश</span> (<span padma_font_family_property="Courier" style="font-family: Courier;">Pharmacopeia</span>)</b> राजकीय अथवा औषध 
    प्रकृति तथा निर्माण विज्ञान परिषद् द्वारा संकलित एवं प्रकाशित 
    भेषज संग्रह है, जिसमें औषधि की पहचान, प्रभावविज्ञान, निर्माण 
    विज्ञान, औषधि की प्रकृति आदि का भेद वर्णन किया गया है।</p>
  <p   class="MsoBodyText">इंग्लैंड में १६१७ ई<span style="font-family: Symbol;"><span padma_font_family_property="Symbol" style="">o</span></span><span   style="">श् </span>में साधारण प्रयोग में आनेवाली औषधियों 
    को औषधिविक्रेता अैर पंसारी बेचा करते थे। बाद में बेचनेवालों 
    पर राजकीय प्रशासन द्वारा नियंत्रण होने लगा। १६१८ ई<span style="font-family: Symbol;"><span padma_font_family_property="Symbol" style="">o</span></span><span   style="">श् </span>में वहाँ कालेज ऑव फिजिशियन्स ऐंड 
    सर्जन्स द्वारा पहले भेषज संग्रह का प्रकाशन हुआ था। १६१८ ई० 
    से १८५१ ई० तक लंदन फारमाकोपिया के १३ संस्करण निकले 
    थे। १९९९ ई० में एडिनबरा औषधकोश का प्रथम संस्करण छपा 
    तथा १८०७ ई० में डबलिन औषधकोश छपा। इन तीनों औषधकोशों 
    की औषधियों में पृथकता होने के कारण १८५८ ई० के मेडिकल 
    कानून द्वारा जेनेरल औषध परिषद् ने ब्रिटिश फारमाकोपिया 
    तैयार कराया, जो १८६४ ई० में पहले पहल प्रकाशित हुआ और 
    तब से समय समय पर नए नए आविष्कारों को लेकर पुस्तक के 
    संशोधन द्वारा नए संस्करण निकलते रहे हैं। अब प्राय: सभी देशों 
    के अपने अपने ओषधकोश बन गए हैं। अंतरराष्ट्रीय औषधकोश 
    अभी तक नहीं बन पाया है।</p>
  <p   class="MsoBodyText">भारतीय शासन द्वारा स्थापित नैशनल फार्मूलरी 
    कमिटी ने नैशनल फार्मूलरी ऑव इंडिया नामक एक ग्रंथ अंग्रेजी 
    में तैयार किया, जिसमें लगभग सब ओषधि द्रव्यों का वर्णन और 
    उनसे बनने वाले नुस्खे दिए हैं। यह १९६० ई० में स्वास्थ्य मंत्रालय, 
    केंद्रीय सरकार, नई दिल्ली द्वारा प्रकाशित हो गया। ब्रिटिश 
    फारमाकोपिया के आधार पर हिंदी में पश्चात्य द्रव्य-गुण-विज्ञान 
    पर एक पुस्तक डा० रामसुशील सिंह द्वार लिखी गई और मोतीलाल 
    बनारसीदास वाराणसी द्वारा प्रकाशित हुई है।<span   style="">श्श् 
    </span></p>
  <p   class="MsoBodyText" style="text-align: right;" align="right"><span style="font-family: Symbol;"><span padma_font_family_property="Symbol" style="">[</span></span>उमाशंकर 
    प्रसाद<span style="font-family: Symbol;"><span padma_font_family_property="Symbol" style="">]</span></span></p>
</div>
</body></html>