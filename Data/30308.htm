<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b> 
<p><font  size="4"><b  >कैमरून 
  (पर्वत)</b></font><font    size="4"> 
  भारत की विध्य 
  पर्वतश्रेणी का 
  पूर्वी भाग जो 
  मध्यप्रदेश के जबलपुर 
  जिले के कटंगी 
  के पास (२३, २६, उ.अ. से ७९, 
  ४८ पू. दे.) प्रारंभ 
  होकर सर्वोतरी 
  श्रेणी के रूप में 
  रोहतासगढ 
  क्षेत्र (२४ ५७ उ. अ. से ८४ २ पू. 
  दे.) तक चली जाती 
  है। इसकी अधिकतम 
  चौड़ाई लगभग 
  ५० मील है। मध्यप्रदेश 
  के जूलेखी स्थान 
  से उत्तर पूर्व की 
  ओर लगभग १५० मिल 
  तक है। यह पर्वत 
  श्रेणी सोण नदी 
  की घाटी की उत्तरी 
  किनारे पर 
  खड़ी दीवाल के 
  रूप में चली जाती 
  है। इस क्षेत्र में बलुआ 
  पत्थर की प्रधानता 
  है किंतु कहीं कहीं 
  परिव्र्तित चट्टाने 
  भी प्रचुर मात्रा 
  में मिलती है। गोविंदगढ़ 
  के पास लगभग 
  २,००० ऊँचा भाग उत्तर 
  पश्चिम की ओर 
  चला जाता है। 
  रोहतास गढ़ 
  क्षेत्र के मध्य छोटी 
  किंतु अत्यंत उपजाऊ 
  घाटियाँ स्थित 
  हैं। पहाड़ों की 
  ढालें अत्यंत खड़ी 
  एवं दुर्गम है 
  परंतु बीच बीच 
  में दर्रे हैं। चुनार 
  गढ़ विजय गढ़ तथा 
  रोहतास गढ़ 
  के किलों के कारण 
  इन श्रेणियों का 
  ऐतिहासिक महत्व 
  हैं। विजयगढ़ के 
  पास कंदराओं 
  में प्रागैतिहासिक 
  चित्र एवं प्रस्तरकालिनक 
  हथियार उपलब्ध 
  हुए है। संपूर्ण 
  क्षेत्र भवन निर्माणार्थ 
  बलुआ पत्थर की 
  खदानें है। चूना 
  पत्थर में डालमियानगर 
  जपला बनजारी 
  और चुर्क में 
  सीमेंट तथा चूना 
  बनता है। डेहरी-ओन-सोन 
  के दक्षिणी डेहरी 
  रोहतास चुटिया 
  रेलवे के पास 
  बनजारी एवं अमझोर 
  के पास गंधक 
  के खनिज माक्षिक 
  </font><font padma_font_family_property="Times New Roman, Times, serif" face="Times New Roman, Times, serif" size="4">(Pyrites) </font><font    size="4">मिले 
  हैं। (काशीनाथ 
  सिंह.)</font></p>
<font size="2"></font></body></html>