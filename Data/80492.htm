<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p   class="MsoNormal"><b style=""><span   style="font-size: 16pt;">बेर्तोलोमो बेनेतो </span></b>(१४८०-१५५५) इस इतालीय 
    चित्रकार ने वेनिस के जेनेती बेलिना से कलाशिक्षा ग्रहण की। 
    कुछ समय क्रेमोना में रहे; लेकिन फेर्रारा में काम करते रहे। 
    वेनिस स्थित 'मेदोना' का चित्र और बेर्गामो म्यूज़ियम 
    में रखा सुंदर नैसर्गिक पृष्ठभूमि पर बच्चे के साथ मेदोना 
    का चित्र इसी काल का है। बाद के चित्रों में विशेषत: व्यक्तिचित्रों 
    पर कलाकार मिलने के चित्रों का प्रभाव है। उनके रंग चमकदार 
    पर सुसंगत हैं। आकार ठोस, सूक्ष्म और सशक्त हैं। महिलाओं 
    के व्यक्तिचित्रों की रचना में उनकी मौलिकता है। नेशनल आर्ट 
    गेलरी लंदन, फिज़ा विलियम म्यूज़ियम, मिलन और बुडापेस्ट 
    की आर्ट गेलरियों में इनके बनाए चित्र हैं।<span   style="">  
 
    </span>(भाऊ समर्थ)</p>
</div>
</body></html>