<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 14pt; font-family: DV-TTSurekhEN;">मोलोक </span></b><span   style="font-size: 14pt; font-family: DV-TTSurekhEN;"><span   style="">श्</span>यहूदियों के आसपास बसनेवाली कानानाइट, 
    फैनिसियन और अमोनाइट जातियों का एक देवता। वह अधोलोक 
    का राजा (इब्रानी में मेलेक, उर्दू में मालिक) माना जाता था। 
    महाविपत्ति के समय लोग उसकी वेदी पर बच्चों को जलाकर 
    बलिदान चढ़ाते थे। मूसा की संहिता में यहूदियों के लिये 
    इस प्रथा का सुस्पष्ट निषेघ है। इसके बावजूद सुलेमान 
    ने अपनी गैर यहूदी पत्नियों का मन रखने के लिये जैतून 
    पर्वत पर मोलोक के आदर में वेदियाँ बनवाई थी (दे० १ 
    राजा, ११,७): राजा आहाज ने मोलोक को अपने पुत्र का बलिदान 
    दिया था (२ राजा, १६)। परवतीं शताब्दियों में भी हित्रोम घाटी 
    में तोफेन नामक स्थान पर मोलोक की वेदी का उल्लेख है। बाइबिल 
    के अनेक स्थलों पर नबियों ने मोलोक की पूजा की घोर निंदा 
    की है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">सं० ग्रं०- देवी </span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">(Devaux), </span><span   style="font-size: 14pt; font-family: DV-TTSurekhEN;">ऐंशेंट 
    हसराएल, लंदन, १९६१। </span><span style="font-size: 14pt; font-family: Symbol;"><span padma_font_family_property="Symbol" style="">[</span></span><span   style="font-size: 14pt; font-family: DV-TTSurekhEN;">(फ़ादर) 
    आस्कर वेरेक्रुइसे</span><span style="font-size: 14pt; font-family: Symbol;"><span padma_font_family_property="Symbol" style="">]</span></span><span style="font-size: 14pt; font-family: DV-TTSurekhEN;"></span></p>
</div>
</body></html>