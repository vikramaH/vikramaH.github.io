<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p   class="MsoNormal"><b style=""><span   style="font-size: 16pt;">बाउमैन, सर विलियम</span></b> (सन् १७८५-१५५३) अमरीकन शरीरक्रिया 
    वैज्ञानिक थे। इनका जन्म कृषक परिवार में हुआ था। यह कुशाग्रबुद्धि 
    बालक आगे चलकर प्रसिद्ध वैज्ञानिक हुआ। चिकित्सा विज्ञान की 
    शिक्षा इन्होंने वैयक्तिक रूप से एक चिकित्सक से पाई और 
    वरमांट राज्य की तृतीय मेडिकल सोसायिटी से चिकित्सावृत्ति 
    का लाइसेंस प्राप्त किया। बाद में ये अमरीकी सेवा में सर्जन 
    के पद पर नियुक्त हो गए।</p>
  <p   class="MsoNormal">शरीररचना और उसके कार्य से संबंधित अनेक 
    बातें उन दिनों अज्ञात थीं। बाउमैंन ने अनुसंधान किया और बताया 
    कि आमाशय के पाचक रस क्या कार्य करते हैं और कब तक किन 
    अवस्थाओं में यह रस नहीं बनता। बाउमैन ने पाचन के रासायनिक 
    रूप की सूत्रमाण स्थापना की। इन कार्यों की उनके शोधप्रबंध 
    ''एक्सपेरिमेंट्स ऐंड आब्ज़रवेशंस'' में विस्तार से चर्चा 
    है। शरीर क्रिया विज्ञान में बाउमैन का अनुदान महत्त्वपूर्ण है। 
    इन्होंने प्रयोग और अवलोकन को नई दिशा प्रदान की।<span   style="">  
 
    </span>(भानुशंकर मेहता)</p>
</div>
</body></html>