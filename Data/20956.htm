<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >कार्पस 
  क्रिस्टी </b> संयुक्त 
  राज्य, अमरीका 
  के टेक्सास राज्य 
  के दक्षिण-पूर्वी 
  भाग में न्यूससे 
  नदी के मुहाने 
  के निकट स्थित 
  एक नगर है। जनसंख्या 
  १,६७,६९० (१९६०)। यह एक बंदरगाह 
  भी है जहाँ गहरे 
  पानीवाले जलयान 
  आ सकते हैं। २१ मील 
  लंबी एक जलधारा 
  इसके पोताश्रय 
  का मेक्सिको की 
  खाड़ी से मिलाती 
  है। सड़कों, रेलों 
  तथा वायुमार्गों 
  द्वारा कार्पस 
  क्रिस्टी का संबंध 
  अनेक नगरों से 
  है। यहाँ पर वायु 
  तथा नौसेना 
  के शिक्षणकेंद्र 
  भी हैं। प्रारंभ 
  में यहाँ पर स्पेनवालों 
  की बरती थी, 
  परंतु मेक्सिको 
  के युद्ध के पश्चात् 
  यह संयुक्त राज्य 
  का नगर बन गया। 
  	(प्रे.चं.अ.)</font></p>
</body></html>