<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">वॉल्गा </span></b><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">Volga</span><span   style="font-size: 14pt; font-family: DV-TTSurekhEN;">) 
    नदी यूरोप तथा यूरोपीय रूस की सबसे लंबी नदी तथा रूस 
    का महत्वपूर्ण जलमार्ग है। वल्डाइ पहाड़ी पर ६६५ फुट ऊँचाई 
    पर स्थित स्रोत से निकलकर, यह नदी १,३०० मील लंबे घुमावदार 
    मार्गों से होती हुई कैस्पिऐन सागर में गिरती है और मुहाने 
    पर डेल्टा बनाती है। यह डेल्टा लगभग ७० मील चौड़ा है और 
    इसमें लगभग २०० निर्गम मार्ग हैं तथा डेल्टा समुद्रतल से ८६ 
    फुट नीचा है। वल्डाइ पहाड़ी से उतरने के बाद नदी छोटी 
    छोटी झीलों की शृंखलाओं को मिलाती है। अका (</span><span padma_font_family_property="Courier" style="font-size: 14pt; font-family: Courier;">Oka</span><span   style="font-size: 14pt; font-family: DV-TTSurekhEN;">), 
    कामा (</span><span padma_font_family_property="Courier" style="font-size: 14pt; font-family: Courier;">Kama</span><span   style="font-size: 14pt; font-family: DV-TTSurekhEN;">) तथा ऊँझा मुख्य सहायक नदियों 
    के अतिरिक्त इसकी अनेक छोटी सहायक नदियाँ हैं। वॉल्गा 
    और इसकी सहायक नदियों के द्वारा ५,६३,००० वर्ग मील क्षेत्र 
    का जलनिकास होता है तथा २०,००० मील तक जलयात्रा की जाती 
    है। वॉल्गा की अधिकांश लंबाई वर्ष में तीन महीने के लिए 
    जम जाती है, जिसपर इन दिनों स्लेज के द्वारा माल की ढुलाई 
    की जाती है। नदी नहर के द्वारा बाल्टिक सागर, आर्कटिक सागर 
    तथा मॉस्को से जुड़ी हुई है। नदी की घाटी गेहूँ के उत्पादन 
    का तथा इमारती लकड़ी के उद्योग का महत्वपूर्ण क्षेत्र है। इस 
    नदी के किनारे पर स्थित महत्वपूर्ण नगर है : स्टालिनग्रैड, 
    गोर्की, सराटफ तथा ऐस्ट्राकैन। वाल्गा नदी की डेल्टा और उसके 
    समीप का कैस्पिऐन सागर का जल विश्व के प्रसिद्ध मत्स्य क्षेत्रों 
    में से एक है। बसंत ऋतु में वॉल्गा में इतनी भीषण बाढ़ आती 
    है कि कैस्पिऐन सागर के जल का स्तर बढ़ जाता है। ऋतु और 
    स्थान के अनुसार इस नदी की गहराई परिवर्ति होती रहती 
    है।<span   style="">  
 
    </span>(अजित नारायण मेहरोत्राो.)</span></p>
</div>
</body></html>