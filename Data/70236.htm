<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="5"><b  >पॉलीगोनेसी </b></font><font    size="4">द्विबीजपत्रीय वर्ग का एक कुल है, जिसमें लगभग ४० वंश (</font><font padma_font_family_property="Times New Roman, Times, serif" face="Times New Roman, Times, serif" size="4">genera</font><font    size="4">) और लगभग ७५० जातियाँ पाई जाती हैं। इसकी १०९ जातियाँ भारत में मिलती हैं। अधिकांश ये पौधे प्राक (</font><font padma_font_family_property="Times New Roman, Times, serif" face="Times New Roman, Times, serif" size="4">herb</font><font    size="4">) किस्म के हाते हैं, पर कुछ लतर के रूप के भी पाए जाते हैं।</font></p>
<p><font    size="4">पत्तियाँ 
  सरल, पूरी और 
  एकांतर (<font padma_font_family_property="Times New Roman, Times, serif" face="Times New Roman, Times, serif">alternate</font>) 
  होती हैं। अनुपर्ण 
  (<font padma_font_family_property="Times New Roman, Times, serif" face="Times New Roman, Times, serif">stipule</font>) विशेष 
  प्रकार का होता 
  है, जो तने के 
  चारों ओर खोखली 
  नली बनाता है 
  और एक पर्वसंधि 
  (<font padma_font_family_property="Times New Roman, Times, serif" face="Times New Roman, Times, serif">node</font>) से लेकर 
  दूसरी पर्वसंधि 
  कुछ ऊँचाई तक 
  घेरे रहता है। 
  इसे नाल चोली 
  अनुपर्ण कहते 
  हैं और यह इस 
  कुल की विशेषता 
  है। पुष्पगुच्छ असीमाक्षी 
  (<font padma_font_family_property="Times New Roman, Times, serif" face="Times New Roman, Times, serif">racemoss</font>) होता 
  है तथा फूल द्विलिंगी 
  और नियमित 
  (<font padma_font_family_property="Times New Roman, Times, serif" face="Times New Roman, Times, serif">regular</font>) होते 
  हैं। कभी-कभी अनियमित 
  भी होते हैं। परिदलपुंज 
  (<font padma_font_family_property="Times New Roman, Times, serif" face="Times New Roman, Times, serif">perianth</font>) दो 
  चक्करों (्ध्रण्दृद्धथ्द्म) में, तीन 
  बाहर और तीन 
  अंदर या एक चक्कर 
  में पाँच, होते 
  हैं। पुमंग (<font padma_font_family_property="Times New Roman, Times, serif" face="Times New Roman, Times, serif">androecium</font>) 
  भी तीन और 
  तीन के दो चक्करों 
  में, या पाँच से 
  आठ तक एक ही चक्कर 
  में, होता है। 
  जायाग (<font padma_font_family_property="Times New Roman, Times, serif" face="Times New Roman, Times, serif">gynaeceum</font>) 
  की संख्या तीन 
  होती है, जो 
  युक्तांडपी (<font padma_font_family_property="Times New Roman, Times, serif" face="Times New Roman, Times, serif">syncarpous</font>) 
  होते हैं। ओवरी 
  या अंडाशय सुपीरियर 
  (</font><font padma_font_family_property="serif" size="4">superior</font><font    size="4">) 
  होता है। फल 
  छोटा तिकोना 
  होता है। इस कुल 
  के मुख्य वंशों 
  को तीन उपकुलों 
  में भी बाँटा 
  जाता है। ये उपकुल 
  हैं, (१) रूमीकायडिई 
  (</font><font padma_font_family_property="serif" size="4">Rumicoideae)</font><font    size="4">, 
  (२) पॉलीगोनॉयडिई 
  (<font padma_font_family_property="Times New Roman, Times, serif" face="Times New Roman, Times, serif">Polygonoideae</font>) और 
  (३) कॉकोलोबॉयडिई 
  (<font padma_font_family_property="Times New Roman, Times, serif" face="Times New Roman, Times, serif">Coccoloboideae</font>)।(राधेश्याम 
  अंबष्ट)</font></p>
</body></html>