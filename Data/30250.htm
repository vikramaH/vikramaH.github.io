<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b> 
<p><font  size="4"><b  >केल, जैकब</b></font><font    size="4"> 
  (१७९८-१८६२)। डच साहित्यकार। 
  लाइडेन विश्वविद्यालय 
  में लाइबेरियन 
  और प्रोफेसर 
  रहे। इनकी ख्याति 
  विशेषयता आलोचक 
  और निबंधकार 
  के रूप में हैं। अंग्रेज 
  उपन्यासकार लारेंस 
  स्टर्न </font><font padma_font_family_property="Times New Roman, Times, serif" face="Times New Roman, Times, serif" size="4">(Laurence 
  Sterne) </font><font    size="4">के उपन्यास 
  सेंटीमेंटल जर्नी 
  का डच भाषा में 
  सफल रूपांतर 
  कर अनुवादक के 
  रूप में भी आपने 
  ख्याति अर्जित की 
  है। आलोचना 
  की आपकी एक विशेष 
  शैली थी जिसमें 
  व्यंग्य का पुट था। 
  आलोचना के क्षेत्र 
  में रिसर्च ऐंड फैंटसी 
  आपकी महत्वपूर्ण 
  रचना है। इनका 
  महत्वपूर्ण कार्य 
  डच गद्य शैली को 
  परिष्कृत करने 
  से संबद्ध है। जिन 
  दिनों इन्होंने 
  लिखना प्रारंभ 
  किया था, डच गद्य 
  शैली कृत्रिमता 
  से ओतप्रोत थी। 
  इन्होंने सादगी 
  और स्वाभाविकता 
  पर जोर दिया 
  और इनकी प्रेरणा 
  के फलस्वरूप डच गद्य 
  शैली में अपेक्षित 
  सुधार हुआ। (तुलसीनारायण 
  सिंह)</font></p>
<font size="2"></font></body></html>