<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="4"><b  >कोयला खनन</b></font> <font padma_font_family_property="Times New Roman, Times, serif" face="Times New Roman, Times, serif" size="4">(Coal Mining)</font><font    size="4"> भारत में कोयले के खनन का प्रारंभ विलियम जोन्स </font><font padma_font_family_property="Times New Roman, Times, serif" face="Times New Roman, Times, serif" size="4">(William Jones)</font><font    size="4"> ने दामलिया (रानीगंज) के समीप सन् १८१५ में किया। उस समय ईषाएँ </font><font padma_font_family_property="Times New Roman, Times, serif" face="Times New Roman, Times, serif" size="4">(shafts)</font><font    size="4"> खोदी गई और उनसे कोयला निकाला गया। जोंस ने बेल पिट रीति </font><font padma_font_family_property="Times New Roman, Times, serif" face="Times New Roman, Times, serif" size="4">(Bell Pit Method)</font><font    size="4"> से भी कोयले की कुछ खुदाई कराई थी।</font></p><p>
<font    size="4">ईषा खुदाई पर लागत कम होने के कारण, और कोयले की माँग बढ़ने के साथ ईषाओं द्वारा सँकरे कोयला स्तरों </font><font padma_font_family_property="Times New Roman, Times, serif" face="Times New Roman, Times, serif" size="4">(narrow seams)</font><font    size="4">
 का पर्याप्त विकास हुआ। १९वीं शताब्दी के मध्य में समझा जाता था कि अधिक 
सुरंगों से अधिक कोयला प्राप्त होगा। उन दिनों कोयले को धरातल तक लाने के 
लिये वे विधियाँ प्रयुक्त होती थीं जो कुएँ से जल खींचने में की जाती हैं, 
अर्थात् इसमें बैल तथा मानव शक्ति का उपयोग किया जाता था। जब यातायात के 
साधन बढ़े और सँकरे स्तरों तक पहुँचना संभव हो सकता तब वहन प्रवणकों </font><font padma_font_family_property="Times New Roman, Times, serif" face="Times New Roman, Times, serif" size="4">(Carrying out inclines) </font><font    size="4">का विकास हुआ।</font></p><p>
<font    size="4">१८५५-५६
 ई. में रेलें तथा नदियों में यातायात के साधन उपलब्ध हुए। कोयले की कुछ 
खानों तक पटरी भी बिछा दी गई तथा कलकत्ता के समीप विद्यावती </font><font padma_font_family_property="Times New Roman, Times, serif" face="Times New Roman, Times, serif" size="4">(Bidyabatti)</font><font    size="4"> में ईस्ट इंडियन रेलवे पर कोयले का एक संग्रह केंद्र </font><font padma_font_family_property="Times New Roman, Times, serif" face="Times New Roman, Times, serif" size="4">(coal depot)</font><font    size="4">
 भी स्थापित किया गया। उस समय बंगाल में खनन कार्य सर्वाधिक वृद्धि पर था। 
फलत: सन् १८६० में रानीगंज कोयला क्षेत्र से भारत के कुल उत्पादन का ८८</font><font padma_font_family_property="Times New Roman, Times, serif" face="Times New Roman, Times, serif" size="4">%</font><font    size="4">
 कोयला निकला। सन् १९०० में रानीगंज क्षेत्र का उत्पादन घटकर २५.५ लाख टन 
हो गया जबकि भारत का कुल उत्पादन ६५.५ लाख टन था। सन् १९०६ तक झरिया 
क्षेत्र (बिहार) का उत्पादन रानीगंज से बढ़ गया। द्रुत गति से कोयला उद्योग 
का विकास होने के फलस्वरूप १९१४ ई. में उत्पादन १६५ लाख टन तक पहुँच गया, 
जिसमें ९१.५ लाख टन झरिया और ५० लाख टन रानीगंज का उत्पादन सम्मिलित है।</font></p><p>
<font  size="4"><b  >कोयला खानों का विद्युतीकरण एवं यंत्रीकरण</b> </font><font padma_font_family_property="Times New Roman, Times, serif" face="Times New Roman, Times, serif" size="4">(Electrification and machanisation of coal mines)</font><font    size="4">----भारत
 में कोयले की खानों में सर्वप्रथम वाष्प पंप का प्रयोग १९वीं शताब्दी में 
प्रारंभ में किया गया था किंतु विद्युद्धिकास से ही खानों का विधिपूर्वक 
यंत्रीकरण संभव हुआ। २०वीं शताब्दी के प्रारंभ में यंत्रीकरण की गति अत्यंत
 मंद थी तथा यह स्थिति सन् १९३८ तक रही। इसके पश्चात् यंत्रीकरण का 
वास्तविक विकास प्रारंभ हुआ।</font></p><font  size="4">
<p  >विद्युच्छक्ति वितरण की चरम
 स्थिति सन् १९५२ में आई जब दामोदर घाटी योजना से खानों में प्रयुक्त 
वुिद्यच्छक्ति में पर्याप्त वृद्धि हुई।</p>
</font><p><font    size="4">आज भारत की कोयले की सभी बड़ी खानें या तो पूर्ण रूप से विद्युतित हैं अथवा कुंचीयन अभियंत्र </font><font padma_font_family_property="Times New Roman, Times, serif" face="Times New Roman, Times, serif" size="4">(Winding Engine)</font><font    size="4">
 को छोड़कर अन्य कार्यों में वहाँ विद्युच्छक्ति का उपयोग होता है। कुछ 
खानों में, जहाँ घटिया कोयला प्राप्य हैं, उसका उपयोग वाष्प बनाने में होता
 है और इस प्रकार उत्पन्न वाष्प का वहाँ अनेक कार्यों में प्रयोग करते हैं।
 विद्युच्छक्ति उपभोक्ताओं को पर्याप्त मात्रा में ११ किलोवोल्ट </font><font padma_font_family_property="Times New Roman, Times, serif" face="Times New Roman, Times, serif" size="4">(K.V.)</font><font    size="4"> तथा ३.३ किलोवोल्ट पर वितरित की जाती है, उसे वे आवश्यकतानुसार रूपांतरित कर लेते हैं। सामान्य पारषेण </font><font padma_font_family_property="Times New Roman, Times, serif" face="Times New Roman, Times, serif" size="4">(transmission)</font><font    size="4"> में मुख्य वितरक बिंदुओं का वोल्टेज साधारणतया ३,३०० वोल्टा होता है।</font></p><p>
<font  size="4"><b  >कोयला खानों में आपत्कालीन सेवाएँ</b> </font><font padma_font_family_property="Times New Roman, Times, serif" face="Times New Roman, Times, serif" size="4">(Rescue services in collieries)</font><font    size="4">----जब
 प्राकृतिक आपत्तियों के कारण साधारण खनन कार्य रुक जाता है, जैसे आग अथवा 
विस्फोट आदि उस समय आपत्कालीन दल की सेवाओं की आवश्यकता होती है। यह दल खनन
 सैन्य संस्था </font><font padma_font_family_property="Times New Roman, Times, serif" face="Times New Roman, Times, serif" size="4">(Mining Military Force)</font><font    size="4">
 के नाम से भी अभिहित किया जा सकता है। इसका मुख्य कार्य उन लोगों की 
जीवनरक्षा करना है जो इन आपत्कालीन कठिनाइयों से पीड़ित हों। खनिज संपत्ति 
की रक्षा का भार भी इसी दल पर है।</font></p><font  size="4">
<p  >भारत के कोयला क्षेत्रों 
में सर्वप्रथम स्वयंधारित श्वासयंत्र का प्रयोग, सन् १९३७ में आग, वाति 
तथा विस्फोट द्वारा संकट पड़ने पर बराकर कोल कं० लि० ने किया था। उस समय 
उन्होंने झरिया क्षेत्र से अपनी एक खान की पुन: प्राप्ति की, जो विस्फोट के
 परिणामस्वरूप बंद हो चुकी थी।</p>
</font><p><font    size="4">विस्फोट के कारण ध्वस्त वायुसंचालन को पुन: स्थापित करने तथा नष्टभ्रष्ट रोधनों </font><font padma_font_family_property="Times New Roman, Times, serif" face="Times New Roman, Times, serif" size="4">(Stoppings)</font><font    size="4">
 का जीर्णोद्वार करने के लिये अभी तक आभ्यंतरिक स्थितियों के ज्ञान के बिना
 ही वायु का प्रवेश कराया जाता था। ये कठिनाइयाँ अब बहुत कुछ सरल हो गई 
हैं; तथा सुरक्षा एवं पुन: प्राप्ति </font><font padma_font_family_property="Times New Roman, Times, serif" face="Times New Roman, Times, serif" size="4">(recovery)</font><font    size="4"> कार्य पर्याप्त सुगमता से संचालित होता है।</font></p><p>
<font    size="4">सर्वप्रथम भारत सरकार ने सन् १९३९ में पूर्ण रूप से प्रशिक्षित एवं सज्जित </font><font padma_font_family_property="Times New Roman, Times, serif" face="Times New Roman, Times, serif" size="4">(equipped)</font><font    size="4">
 सुरक्षा दलों सहित सुरक्षा स्टेशनों की स्थापना करने का निश्चय किया जिससे
 कोयला क्षेत्रों में किसी भी आपतकालीन स्थिति का सामना किया जा सके। सन् 
१९४२ में रानीगंज तथा झरिया में दो सुरक्षा स्टेशनों की स्थापना की गई।</font></p><p>
<font  size="4"><b  >वर्तमान केंद्रीय प्रणाली</b> </font><font padma_font_family_property="Times New Roman, Times, serif" face="Times New Roman, Times, serif" size="4">(Existing Central System)</font><font    size="4">-----इस प्रणाली के अंतर्गत एक अधीक्षक </font><font padma_font_family_property="Times New Roman, Times, serif" face="Times New Roman, Times, serif" size="4">(Superintendent)</font><font    size="4">
 तथा दो शिक्षकों के अतिरिक्त प्रशिक्षितों का एक दल होता है, जो यंत्रों 
का प्रयोग भली प्रकार जानता है तथा प्रत्येक सुरक्षा स्टेशन (रानीगंज एवं 
झरिया) पर स्थायी रूप से रहता है। किसी भी खान की आपातकालीन याचना पर इस 
प्रशिक्षित दल की सेवाएँ अत्यंत अल्प समय में कोयला क्षेत्र के किसी भी भाग
 में प्राप्त की जा सकती हैं। इन स्थायी सुरक्षा दलों के अतिरिक्त दोनों 
कोयला क्षेत्र की कोयले की खानों में लगभग ५०० प्रशिक्षित व्यक्ति रहते 
हैं, जो सहायता के लिये सूचना मिलने पर आ सकते हैं। (वि. सा. दु.)</font></p>
<font  size="4"> 
<p  >अभी कुछ वर्ष पहले 
  तक कोयला खनन 
  का कार्य कुछ 
  व्यक्ति या कंपनियाँ 
  करती थी। अब इस 
  उद्योग का राष्ट्रीकरण 
  कर दिया गया 
  है। इसके लिये 
  भारत सरकार 
  ने एक कारपोरेशन 
  की स्थापना की 
  है। (परमेश्वरीलाल 
  गुप्त.)</p>
</font><font size="2"></font>
</body></html>