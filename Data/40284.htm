<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="5"><b  >चन्नपट्टण</b></font><font    size="4"> 
  स्थिति : १२<font padma_font_family_property="Symbol" face="Symbol">°</font> ४५<font padma_font_family_property="Symbol" face="Symbol">¢</font> 
  उ.अ. तथा ७७<font padma_font_family_property="Symbol" face="Symbol">°</font> १२<font padma_font_family_property="Symbol" face="Symbol">¢</font> 
  पू.दे.। यह मैसूर 
  राज्य के बँगलोर 
  जिले के दक्षिण 
  पश्चिम भाग में 
  बंगलोर से 
  ३७ मील दूर तालुक 
  है। इसका मुख्य कार्यालय 
  चन्नपट्टण है। इसका 
  क्षेत्रफल ४२७ वर्ग मील 
  है। इसे प्राकृतिक 
  दृष्टि से दो भागों 
  में विभाजित 
  किया जा सकता 
  है। पहला उत्तर 
  और उत्तर-पश्चिम 
  का भाग है जो 
  पहाड़ियों तथा 
  झाड़ियों से परिपूर्ण 
  है। यहाँ तालाबों 
  के अभाव के कारण 
  सिंचाई का कार्य 
  नहीं होता। दूसरा 
  विभाग दक्षिण 
  तथा दक्षिण-पश्चिम 
  का मैदानी भाग 
  है। यहाँ की मिट्टी 
  उपजाऊ है। तालाबों 
  की संख्या बहुत 
  है जिससे सिंचाई 
  की सुविधा है। 
  अर्कावती, कानवा 
  इत्यादि नदियाँ 
  यहाँ बहती हैं। 
  चन्नपट्टण नगर की 
  जनसंख्या २६,४६७ (१९६१) है। 
  धान, नारियल, 
  पान, केला, ईख 
  इत्यादि यहाँ की 
  मुख्य उपज है। चन्नपट्टण 
  का औद्योगिक 
  क्षेत्र सुक्राबानपेटे 
  के नाम से प्रसिद्ध 
  है।	(हेम प्रिया 
  देवी)</font></p>
<b></b>
<p><font  size="5"><b></b></font></p>
</body></html>