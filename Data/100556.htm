<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<o:smarttagtype namespaceuri="urn:schemas-microsoft-com:office:smarttags" name="place"></o:smarttagtype> 
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">वायुदाबमापी </span></b><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">Barometer</span><span   style="font-size: 14pt; font-family: DV-TTSurekhEN;">) 
    वायु में भार होता है और इसी कारण पृथ्वी के ऊपर सहस्रों 
    मील तक विस्तृत वायुमंडल हमारे ऊपर निरंतर, चतुर्दिक् 
    दबाव डालता रहता है। इस दाब को संतुलित करने और 
    उसे नापने के लिए वायुदाबमापी यंत्र का आविष्कार हुआ इस 
    तथ्य का प्रायोगिक परीक्षण सर्वप्रथम टॉरीसेलि नामक वैज्ञानिक 
    ने किया था। इस दाब को उसने 'वायुमंडलीय दाब' (</span><span padma_font_family_property="Courier" style="font-size: 14pt; font-family: Courier;">Atmospheric 
    pressure</span><span   style="font-size: 14pt; font-family: DV-TTSurekhEN;">) की संज्ञा दी और पारे से भरी हुई नली 
    में पारे के स्तंभ को इस दाब द्वारा सतुलित कर इन्होंने 
    वायुमंडलीय दाब को नापने का सफल प्रयास किया, जिसकी प्रेरणा 
    से वायुदाबमापी नामक यंत्र की सृष्टि हुई।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">वायुदाबमापी का सिद्धांत</span></b><span style="font-size: 14pt; font-family: DV-TTSurekhEN;"> 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> यदि किसी </span><span padma_font_family_property="Courier" style="font-size: 14pt; font-family: Courier;">U</span><span   style="font-size: 14pt; font-family: DV-TTSurekhEN;"> 
    आकृति की नली में, जिसकी एक भुजा छोटी और दूसरी बड़ी हो 
    और उसके दोनों सिरे खुले हों कोई द्रव भर दिया जाए तो 
    दोनों भुजाओं में द्रव का तल समान होगा (चित्र १.)। किंतु यदि 
    छोटी भुजा के सिरे को बंद कर दिया जाए और उसमें इस 
    प्रकार द्रव भरा जाए कि छोटी भुजा में द्रव के ऊपर के रिक्त 
    स्थान में द्रववाष्प के अतिरिक्त वायु अथवा अन्य कोई गैस अवशिष्ट 
    न रहे, तो दोनों भुजाओं के द्रवतलों में स्पष्ट अंतर दिखलाई 
    पड़ेगा (चित्र २.)। इस अंतर का कारण स्पष्ट है। पहले प्रयोग 
    में दोनों भुजाओं में द्रवतल समान हैं, किंतु दूसरे प्रयोग 
    में खुली नली में द्रवतल पर वायुमंडलीय दाब तथा बंद नली 
    में द्रव के वाष्प की दाब पड़ रही है। ये दोनों दबाव असमान 
    हैं, इस कारण दोनों द्रवतलों में भी अंतर आ गया। यदि द्रव 
    का वाष्प उपेक्षणीय हो, तो स्पष्ट है कि दूसरे प्रयोग में <b   style="">ब</b> 
    विंदु पर पड़नेवाला वायुमंडलीय दाब <b   style="">अ 
    </b>और<b   style=""> ब </b>के द्रवतलों के अंतर के समान 
    लंबे द्रवस्तंभ के भार के बराबर होगा। यदि द्रव का घनत्व 
    तथा प्रयोगस्थल पर गुरुत्वीय त्वरण या गुरुत्व, (</span><span padma_font_family_property="Courier" style="font-size: 14pt; font-family: Courier;">acceleration 
    due to gravity, or gravity</span><span   style="font-size: 14pt; font-family: DV-TTSurekhEN;">) जिसे <b   style="">ग 
    </b>(</span><span padma_font_family_property="Courier" style="font-size: 14pt; font-family: Courier;">g</span><span   style="font-size: 14pt; font-family: DV-TTSurekhEN;">) द्वारा व्यक्त किया जाता है, ज्ञात हो तो 
    वायुमंडलीय दाब की गणना की जा सकती है, क्योंकि</span></p>
  <p class="MsoNormal"><span   style="font-size: 14pt; font-family: DV-TTSurekhEN;">वायुमंडलीय 
    दाब </span><span style="font-size: 14pt; font-family: Symbol;"><span padma_font_family_property="Symbol" style="">=</span></span><span   style="font-size: 14pt; font-family: DV-TTSurekhEN;"> 
    <b   style="">अ ब </b>ऊँचाई के द्रवस्तंभ का 
    भार</span></p>
  <p class="MsoNormal"><span style="font-size: 14pt; font-family: DV-TTSurekhEN;"><span   style="">   </span></span><span style="font-size: 14pt; font-family: Symbol;"><span padma_font_family_property="Symbol" style="">=</span></span><span   style="font-size: 14pt; font-family: DV-TTSurekhEN;"> 
    <b   style="">अ ब</b> स्तंभ की ऊँचाई </span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> द्रव का आपेक्षिक</span></p>
  <p class="MsoNormal"><span   style="font-size: 14pt; font-family: DV-TTSurekhEN;"><span   style="">   </span>घनत्व </span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> गुरुत्व <b   style="">(ग)</b> </span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">चित्र १.<span   style="">   
    </span>चित्र २.</span></b></p>
  <p class="MsoNormal"><span   style="font-size: 14pt; font-family: DV-TTSurekhEN;">अपने 
    अनेक सुविधाजनक गुणों के कारण व्यावहारिक वायुदाबमापियों 
    में पारे का उपयोग द्रव के रूप में किया जाता है। पारे के ऐसे 
    दो गुण मुख्य हैं : (१) पारा शीशे की दीवार से चिपकता नहीं, 
    और (२) पारे का आपेक्षिक घनत्व अन्य द्रवों की तुलना में बहुत 
    अधिक होता है। इसलिए वायुमंडलीय दबाव को साधने के 
    लिए पारे के बहुत ऊँचे स्तंभ की आवश्यकता नहीं पड़ेगी, 
    अन्यथा इस हेतु अत्यधिक लंबी नलिकाओं का उपयोग करना पड़ता। 
    उदाहरणार्थ, पारे के बदले पानी का उपयोग करने पर ३४ फुट 
    लंबी नलिका प्रयुक्त करनी पड़ती। यह स्थिति निस्संदेह असुविधाजनक 
    होती।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">उपर्युक्त 
    वायुदाबमापियों में द्रव का उपयोग करना पड़ता है इसलिए 
    उनके प्रयोग में तथा उन्हें एक स्थान से दूसरे स्थान तक ले के 
    लिए १८४५ ई. में विडी (</span><span padma_font_family_property="Courier" style="font-size: 14pt; font-family: Courier;">Vidi</span><span   style="font-size: 14pt; font-family: DV-TTSurekhEN;">) नामक वैज्ञानिक ने 
    निर्द्रव (</span><span padma_font_family_property="Courier" style="font-size: 14pt; font-family: Courier;">aneroid</span><span   style="font-size: 14pt; font-family: DV-TTSurekhEN;">) वायुदाबमापी का निर्माण 
    किया। यद्यपि यह वायुदाबमापी द्रव (पारा) वायुदाबमापी के 
    सदृश सुग्राही एवं यथार्थ नहीं होता, फिर भी परिवहन की दृष्टि 
    से अत्यंत सुविधाजनक होने के कारण इसकी भी उपयोगिता 
    बहत अधिक है।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">पारद वायुदाबमापी</span></b><span   style="font-size: 14pt; font-family: DV-TTSurekhEN;"> 
    (</span><span padma_font_family_property="Courier" style="font-size: 14pt; font-family: Courier;">Mercurial 
    Barometer</span><span   style="font-size: 14pt; font-family: DV-TTSurekhEN;">) </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    प्राय: तीन प्रकार के पारद वायुदाबमापियों का प्रयोग वैज्ञानिक 
    कार्यों में किया जाता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">(१) 
    साइफन (</span><span padma_font_family_property="Courier" style="font-size: 14pt; font-family: Courier;">Siphon</span><span   style="font-size: 14pt; font-family: DV-TTSurekhEN;">) वायुदाबमापी </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> इसका रूप और 
    कार्यसिद्धांत वही है जो चित्र २. के स्पष्टीकरण के संदर्भ में 
    वर्णित किया जा चुका है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">(२) 
    फॉर्टिन का (</span><span padma_font_family_property="Courier" style="font-size: 14pt; font-family: Courier;">Fortin's</span><span   style="font-size: 14pt; font-family: DV-TTSurekhEN;">) वायुदाबमापी </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> इसमें पैमाने 
    का शून्य स्थिर होता है और नीचे से पारे का तल उठाकर उस 
    बिंदु तक लाया जाता है और फिर पैमाने पर पारदस्तंभ की 
    ऊँचाई का पाठ्यांक ले लिया जाता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">क्यू 
    (</span><st1:place><span padma_font_family_property="Courier" style="font-size: 14pt; font-family: Courier;">Kew</span></st1:place><span   style="font-size: 14pt; font-family: DV-TTSurekhEN;">) वायुदाबमापी </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> इसमें पैमाने 
    के शून्य का समायोजन (</span><span padma_font_family_property="Courier" style="font-size: 14pt; font-family: Courier;">adjustment</span><span   style="font-size: 14pt; font-family: DV-TTSurekhEN;">) 
    नहीं करना पड़ता, वरन् बंद नली में पारे के परिवर्तन के 
    द्वारा ही वायुमंडलीय दाब ज्ञात कर ली जाती है।</span></p>
  <p class="MsoNormal"><span style="font-size: 14pt; font-family: DV-TTSurekhEN;"><b  >फॉर्टिन 
    का वायुदाबमापी </b></span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    इस यंत्र में पारे की एक प्याली <b   style="">प</b> 
    में पारा से भरी हुई काँच की नली, जिसका एक सिरा बंद 
    होता है, उलटी ऊर्ध्वाधर रख दी गई होती है, ताकि नली 
    का बंद सिरा ऊपर और खुला सिरा प्याली में पारे के अंदर 
    डूबा हुआ रहता है। फलस्वरूप नली के ऊपरी भाग में पारा 
    कुछ दूर तक गिर जाता है और निर्वात उत्पन्न हो जाता है, 
    जिसे टॉरिसेलि का निर्वात (</span><span padma_font_family_property="Courier" style="font-size: 14pt; font-family: Courier;">Torcelli's vacuum</span><span   style="font-size: 14pt; font-family: DV-TTSurekhEN;">) 
    कहते हैं (चित्र ३. तथा ४.)। प्याली का आधार नरम चमड़े का होता 
    है, जिसके नीचे एक पेंच, ट, लगा होता है। संपूर्ण तंत्र को 
    पीतल के आवरण <b   style="">न</b>, से आवत 
    कर देते हैं। नली के ऊपर पारे के तल के समीप कुछ दूर 
    तक पीतल का आवरण खुला रहता है, ताकि पारे का तल पढ़ा 
    जा सके। आवरण के उस खुले भाग में एक पैमाने के लगभग २७ 
    से ३२ इंच तक के और सेंटिमीटर में ७० से ८० सेंमी. तक की 
    माप के च्ह्रि अंकित रहते हैं। इस पैमाने का शून्य नीचे प्याली 
    की ऊपरी दीवार से लटके हुए हाथीदाँत के एक सूचक, <b   style="">स</b>, की नोक पर स्थित होता है। 
    ऊपर पैमाने के च्ह्रोिं से सटा हुआ एक बर्नियर पैमाना, <b   style="">ब</b>, (देखें चित्र ४. और ५.) होता 
    है, जो एक पेंच, <b   style="">प</b>, द्वारा 
    ऊपर नीचे खिसकाया जा सकता है। समस्त उपकरण लकड़ी के 
    एक ऊर्ध्वाधर स्टैंड पर जड़ा रहता है (देखें चित्र ४.)।</span></p>
  <p padma_font_family_property="&quot;Times New Roman&quot;" class="MsoNormal" style="text-align: center;" align="center">�</p>
  <p class="MsoNormal" style="text-align: center;" align="center"><b style=""><span   style="font-size: 14pt; font-family: DV-TTSurekhEN;">चित्र 
    ३.<img src="100556_files/100556-1.jpg" height="403" width="216"></span></b></p>
  <p class="MsoNormal"><span   style="font-size: 14pt; font-family: DV-TTSurekhEN;">प्रयोग 
    में लाते समय सर्वप्रथम पेंच, ट, को घुमाकर प्याली में पारे 
    का तल इतना ऊपर उठाते हैं कि वह हाथीदाँत के सूचक 
    की नोक का ठीक स्पर्श करने लगे। इस दशा में प्याली में पारे 
    का तल पैमाने के ठीक शून्य पर होता है। अब ऊपर पेंच, 
    <b   style="">प</b>, को घुमाकर वर्नियर पैमाने 
    को खिसकाते है, ताकि वर्नियर पैमाने का शून्य नली में पारे 
    के तल का ठीक स्पर्श करने लगे। सुविधा के लिए वर्नियर का 
    निचला भाग शून्य पर इस प्रकार कटा होता है कि पारे का 
    तल उस कटे भाग की ठीक सीध में अने पर वर्नियर का शून्य पाइ 
    प्रदान करता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">चूँकि 
    फॉर्टिन वायुदाबमापी के पाठ में ताप का संशोधन करना पड़ता 
    है, अत: प्रयोग के समय ठीक ठीक ताप ज्ञात करने की आवश्यकता 
    पड़ती है, इसलिए वायुदाबमापी में ही एक तापमापी, <b   style="">त</b>, भी लगा रहता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">कालांतर 
    में न्यूमैन ने फॉर्टिन वायुदाबमापी से मिलता जुलता एक वायुदाबमापी 
    बनाया था, जिसमें पारे का तल स्थिर रखा जाता था और हाथीदाँत 
    का सूचक एक पेंच के द्वारा खिसकाकर नीचे लाया जात था, जिससे 
    उसकी नोक पारे के तल का स्पर्श करने लगे। संकेतक की नोक 
    जब पारे के तल का स्पर्श करती थी तब नली में पारे के तल 
    का पाठ पैमाने पर पढ़ लिया जाता था। यह पाठ वायुमंडलीय 
    दाब व्यक्त करता था। कुछ असुविधाओं के करण इस वायुदाबमापी 
    का प्रचलन अब प्राय: समाप्त सा हो गया है।</span></p>
  <h2><img src="100556_files/100556-2.jpg" height="455" width="176"></h2>
  <h2  >श्</h2>
  <p class="MsoNormal"><span   style="font-size: 14pt; font-family: DV-TTSurekhEN;">क्यू 
    वायुदाबमापी </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    इस प्रकार के वायुदाबमापी में पारद प्याली या कुंड में पारे 
    के तल का समंजन करने की कोई आवश्यकता नहीं पड़ती वरन् 
    केवल पारे के स्तंभ के शीर्ष का ही समंजन करना पड़ता है। 
    यदि कुंड तथा नली बेलनाकार हो, तो दाब में परिवर्तन के 
    कारण, कुंड में पारे के तल में परिवर्तन पारे के स्तंभ के 
    शीर्ष में होनेवाले परिर्वन का एक निश्चित अंश होता है, जो 
    यंत्र के आयाम पर निर्भर करता है। चित्र ६. और चित्र ७. से क्रमश: 
    क्यू वायुदाबमापी के पारदकुंड एवं नली की रचना समझी जा 
    सकती है। यह वायुदाबमापी, यद्यपि फ़ॉर्टिन वायुदाबमापी की 
    भाँति अत्यंत सूक्ष्म एवं सटीक माप देता, तथापि सुवाहक होने 
    के कारण इसका उपयोग सागरीय जलयानों एवं भारी वायुयानों 
    में किया जाता है। इन यानों के डगमगाने के कारण पारे 
    के तल में संभावित उथल पुथल, या आंदोलन को नि:शेष करने 
    के हेतु वायुदाबमापी की नली में एक स्थान पर 'संकीर्णन' 
    (</span><span padma_font_family_property="Courier" style="font-size: 14pt; font-family: Courier;">constriction</span><span   style="font-size: 14pt; font-family: DV-TTSurekhEN;">) बना दिया जाता 
    है।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">वायुदाबमापी के पैमाने</span></b><span   style="font-size: 14pt; font-family: DV-TTSurekhEN;"> 
    (</span><span padma_font_family_property="Courier" style="font-size: 14pt; font-family: Courier;">Scales</span><span   style="font-size: 14pt; font-family: DV-TTSurekhEN;">) 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> ऋतुविज्ञानेतर 
    प्रयोजनों में प्रयुक्त होनेवाली वायुदाबमापी के पाठ्यांक प्राय: 
    सेंटीमीटर, या इंच में व्यक्त किए जाते हैं। अधिक सूक्ष्म मापों 
    के लिए वायुदाबमापी के पाठ्यांकों में तापसंशोधन कर लेना 
    आवश्यक होता है। यह संशोधन वायुदाबमापी के पैमाने की 
    धातु तथा पारे के तापीय प्रसार के लिए किया जाता है। इस 
    संशोधन की विधि नीचे दी गई है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">निपेक्ष-दाब-मान 
    ज्ञात करने के लिए वायुदाबमापी के पाठ्यांक में, प्रयोग के 
    समय के ताप पर, पारे के घनत्व तथा गुरुत्व <b   style="">ग </b>(</span><span padma_font_family_property="Courier" style="font-size: 14pt; font-family: Courier;">g</span><span   style="font-size: 14pt; font-family: DV-TTSurekhEN;">) का गुण कर दिया जाता है। इस मान 
    को 'डाइन प्रति सेंमी.<sup  >२</sup>' में व्यक्त किया जाता है। 
    पारे का प्रामाणिक घनत्व ०</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> 
    सें. पर १३.५९५५ (४५</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> 
    अक्षांश के समुद्रतल पर) है। प्रयोगस्थल के ताप <b   style="">त</b></span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> 
    सें.<b style=""> </b>के लिए निम्नलिखित विधि 
    से संशोधन करना पड़ता है :</span></p>
  <p class="MsoNormal"><span   style="font-size: 14pt; font-family: DV-TTSurekhEN;">(घनत्व)</span><sub><span padma_font_family_property="Courier" style="font-size: 14pt; font-family: Courier;">o</span></sub><span style="font-size: 14pt; font-family: DV-TTSurekhEN;"> 
    </span><span style="font-size: 14pt; font-family: Symbol;"><span padma_font_family_property="Symbol" style="">�</span></span><sub><span   style="font-size: 14pt; font-family: DV-TTSurekhEN;">सें.</span></sub><span style="font-size: 14pt; font-family: DV-TTSurekhEN;"> 
    </span><span style="font-size: 14pt; font-family: Symbol;"><span padma_font_family_property="Symbol" style="">=</span></span><span   style="font-size: 14pt; font-family: DV-TTSurekhEN;"> (घनत्व)<sub> </sub></span><sub><span padma_font_family_property="Courier" style="font-size: 14pt; font-family: Courier;">o</span></sub><span style="font-size: 14pt; font-family: Symbol;"><span padma_font_family_property="Symbol" style="">�</span></span><sub><span   style="font-size: 14pt; font-family: DV-TTSurekhEN;">सें.</span></sub><span style="font-size: 14pt; font-family: DV-TTSurekhEN;"> 
    </span><span padma_font_family_property="Courier" style="font-size: 14pt; font-family: Courier;">[</span><span   style="font-size: 14pt; font-family: DV-TTSurekhEN;">१ 
    </span><span style="font-size: 14pt; font-family: Symbol;"><span padma_font_family_property="Symbol" style="">+</span></span><span   style="font-size: 14pt; font-family: DV-TTSurekhEN;"> घ त</span><span padma_font_family_property="Courier" style="font-size: 14pt; font-family: Courier;">] 
    </span><span   style="font-size: 14pt; font-family: DV-TTSurekhEN;">गहाँ 
    <b   style="">घ</b> पारे का आयतन प्रसार 
    गुणांक (</span><span padma_font_family_property="Courier" style="font-size: 14pt; font-family: Courier;">coefficient of cubical expansion</span><span   style="font-size: 14pt; font-family: DV-TTSurekhEN;">) 
    है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">ऋतुविज्ञानशालाओं 
    में व्यवहार्य वायुदाबमापी में वायुदाब को दबाव की इकाइयों, 
    अर्थात् मिलिबार (</span><span padma_font_family_property="Courier" style="font-size: 14pt; font-family: Courier;">millibar</span><span   style="font-size: 14pt; font-family: DV-TTSurekhEN;">), 
    में व्यक्त किया जाता है और यही इकाइयाँ प्राय: सर्वत्र मान्य 
    हैं। एक मिलिबार १,००० डाइन प्रति सेंमी.<sup  >२</sup> के बराबर 
    होता है और १,००० मिलिबार दाब पारे के २९.५३०६ इंच स्तंभ, 
    या ७५.०१ सेंमी. स्तंभ, की दाब के बराबर होता है।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">वायुदाबमापी के पाठ्यांक में तापसंशोधन 
    </span></b><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    वायुदाबमापी में पारा के स्तंभ की लंबाई पीतल के पैमाने 
    की सहायता से नापी जाती है, जो </span><span style="font-size: 14pt; font-family: Symbol;"><span padma_font_family_property="Symbol" style="">�</span></span><sup><span style="font-size: 14pt; font-family: Symbol;"><span padma_font_family_property="Symbol" style="">�</span></span></sup><span   style="font-size: 14pt; font-family: DV-TTSurekhEN;"> 
    सें. पर अंशांकित किया हुआ रहता है।</span></p>
  <h2><img src="100556_files/100556-3.jpg" height="297" width="150"></h2>
  <h2  >श्</h2>
  <p class="MsoNormal"><span   style="font-size: 14pt; font-family: DV-TTSurekhEN;">तापवृद्धि 
    के कारण पैमने में प्रसार होता है, जिससे उसके भागों का 
    मान बढ़ जाता है तथा साथ ही पारे का घनत्व कम हो जाता 
    है, अत: प्रयोगशाला के ताप पर वायुदाबमापी द्वारा वायुदाबमापी 
    द्वारा व्यक्त वायुदाब के मान</span></p>
  <h3  >श्</h3>
</div>
<blockquote> 
  <blockquote> 
    <blockquote> 
      <blockquote>
        <div class="Section1">
          <h3 align="center"><img src="100556_files/100556-4.jpg" align="middle" height="341" width="351"></h3>
        </div>
      </blockquote>
    </blockquote>
  </blockquote>
</blockquote>
<div class="Section1">
  <h3 align="center"><b><span   style="font-size: 14pt; font-family: DV-TTSurekhEN; text-align: left;">में 
    दो प्रकार के संशोधन करने पड़ते हैं : (१) पैमाने के प्रसरण 
    के लिए और (२) पारे के घनत्व में परिवर्तन के लिए। </span><span style="font-size: 14pt; font-family: Symbol;"><span padma_font_family_property="Symbol" style="">�</span></span><sup><span style="font-size: 14pt; font-family: Symbol;"><span padma_font_family_property="Symbol" style="">�</span></span></sup><span   style="font-size: 14pt; font-family: DV-TTSurekhEN; text-align: left;"> 
    सें. पर पारदस्तंभ की संशोधित लंबाई</span></b></h3>
  <p class="MsoNormal"><span   style="font-size: 14pt; font-family: DV-TTSurekhEN;">उ</span><sub><span padma_font_family_property="Courier" style="font-size: 14pt; font-family: Courier;">o</span></sub><span style="font-size: 14pt; font-family: DV-TTSurekhEN;"> 
    </span><span style="font-size: 14pt; font-family: Symbol;"><span padma_font_family_property="Symbol" style="">=</span></span><span   style="font-size: 14pt; font-family: DV-TTSurekhEN;"> उ </span><span padma_font_family_property="Courier" style="font-size: 14pt; font-family: Courier;">[1 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> (घ </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> ल) त </span><span padma_font_family_property="Courier" style="font-size: 14pt; font-family: Courier;">]</span></p>
  <p class="MsoNormal"><span padma_font_family_property="Courier" style="font-size: 14pt; font-family: Courier;">[H<sub padma_font_family_property="Courier">o</sub> 
    = H {1 </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span padma_font_family_property="Courier" style="font-size: 14pt; font-family: Courier;"> (<i padma_font_family_property="Courier" style="">r </i></span><i style=""><span style="font-size: 14pt; font-family: Symbol;"><span padma_font_family_property="Symbol" style="">-</span></span></i><i style=""><span style="font-size: 14pt; font-family: Courier;"> </span></i><span style="font-size: 12pt; font-family: Symbol;"><span padma_font_family_property="Symbol" style="">a</span></span><span padma_font_family_property="Courier" style="font-size: 14pt; font-family: Courier;">) 
    t }]</span><span style="font-size: 14pt; font-family: DV-TTSurekhEN;"> </span></p>
  <p class="MsoNormal"><span   style="font-size: 14pt; font-family: DV-TTSurekhEN;">यहाँ 
    उ</span><sub><span padma_font_family_property="Courier" style="font-size: 14pt; font-family: Courier;">o</span></sub><span   style="font-size: 14pt; font-family: DV-TTSurekhEN;"> (</span><span padma_font_family_property="Courier" style="font-size: 14pt; font-family: Courier;">H<sub padma_font_family_property="Courier">o</sub></span><span   style="font-size: 14pt; font-family: DV-TTSurekhEN;">) 
    और उ (</span><span padma_font_family_property="Courier" style="font-size: 14pt; font-family: Courier;">H</span><span   style="font-size: 14pt; font-family: DV-TTSurekhEN;">) क्रमश: </span><span padma_font_family_property="Courier" style="font-size: 14pt; font-family: Courier;">o</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> सें. तथा त</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> (</span><span padma_font_family_property="Courier" style="font-size: 14pt; font-family: Courier;">t</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;">) सें. पर पारदस्तंभ 
    की ऊँचाइयाँ हैं और ध (</span><i style=""><span padma_font_family_property="Courier" style="font-size: 14pt; font-family: Courier;">r</span></i><span   style="font-size: 14pt; font-family: DV-TTSurekhEN;">) तथा <b   style="">ल 
    </b>(</span><span style="font-size: 12pt; font-family: Symbol;"><span padma_font_family_property="Symbol" style="">a</span></span><span   style="font-size: 14pt; font-family: DV-TTSurekhEN;">) क्रमश: पारे के 
    आयतन प्रसार का गुणांक तथा पैमाने की धातु के रेखीय प्रसार 
    का गुणांक (</span><span padma_font_family_property="Courier" style="font-size: 14pt; font-family: Courier;">coefficient of linear expansion</span><span   style="font-size: 14pt; font-family: DV-TTSurekhEN;">) 
    हैं। साधारणतया पैमाना पीतल का होता है, जिसके लिए <b   style="">ल </b>(</span><span style="font-size: 12pt; font-family: Symbol;"><span padma_font_family_property="Symbol" style="">a</span></span><span   style="font-size: 14pt; font-family: DV-TTSurekhEN;">) 
    </span><span style="font-size: 14pt; font-family: Symbol;"><span padma_font_family_property="Symbol" style="">=</span></span><span style="font-size: 14pt; font-family: DV-TTSurekhEN;"> </span><b style=""><sup><span   style="font-size: 20pt; font-family: DV-TTSurekhEN;">.</span></sup></b><span   style="font-size: 14pt; font-family: DV-TTSurekhEN;">००००१८ 
    होता है और पारे के लिए <b   style="">ध</b> 
    (</span><i style=""><span padma_font_family_property="Courier" style="font-size: 14pt; font-family: Courier;">r</span></i><span   style="font-size: 14pt; font-family: DV-TTSurekhEN;">) 
    </span><span style="font-size: 14pt; font-family: Symbol;"><span padma_font_family_property="Symbol" style="">=</span></span><span style="font-size: 14pt; font-family: DV-TTSurekhEN;"> </span><b style=""><sup><span   style="font-size: 20pt; font-family: DV-TTSurekhEN;">.</span></sup></b><span   style="font-size: 14pt; font-family: DV-TTSurekhEN;">०००१८१ 
    होता है। इनकी सहायता से पारदस्तंभ की संशोधित लंबाई 
    एवं वायुमंडलीय दाब ठीक ठीक ज्ञात हो जाती हैं।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">गुरुत्व संशोधन </span></b><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">Gravity 
    Correction</span><span   style="font-size: 14pt; font-family: DV-TTSurekhEN;">) </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    ऊपर वर्णित तापसंशोधन के अतिरिक्त और भी कतिपय संशोधन 
    वायुदाबमापी द्वारा वायुदाब का अत्यंत सूक्ष्मांश तक यथार्थ 
    मान ज्ञात करने के हेतु किए जाते हैं। इनमें <b   style="">गुरुत्व संशोधन</b> मुख्य है। वायुदाबमापी 
    का मानकीकरण जिस स्थान पर होता है, वहाँ गुरुत्व, <b   style="">ग 
    </b>(</span><span padma_font_family_property="Courier" style="font-size: 14pt; font-family: Courier;">g</span><span   style="font-size: 14pt; font-family: DV-TTSurekhEN;">), 
    का मान प्रयोगस्थल के मान से भिन्न हो सकता है। अत: संशोधन 
    करना आवश्यक हो जाता है। इस हेतु प्रयोगकेंद्र पर वायुदाबमापी 
    का प्रयोग करने के पूर्व वायुदाबमापी के पाठ्यांक एवं अन्य 
    किसी प्रामाणिक वायुदाबमापी द्वारा प्राप्त (गुरुत्व संशोधित) 
    यथार्थ मान के बीच विभिन्न वायुदाबों पर संबंध व्यक्त करनेवाली 
    एक तालिका (</span><span padma_font_family_property="Courier" style="font-size: 14pt; font-family: Courier;">chart</span><span   style="font-size: 14pt; font-family: DV-TTSurekhEN;">) 
    तैयार कर ली जाती है और उसी के आधार पर, अथवा एक लेखाचित्र 
    पर उन मानों को अंकित कर उनकी सहायता से, किसी भी वायुदाब 
    के पाठ्यांक की संगत संशोधि दाब ज्ञात कर ली जाती है।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">निर्द्रंव वायुदाबमापी </span></b><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> फॉर्टिन वायुदाबमापी 
    तथा अन्य द्रव वायुदाबमापी यद्यपि वायुदाब की अत्यंत सूक्ष्म मान 
    तक माप दे सकते हैं, किंतु उनमें दो मुख्य असुविधाओं का सामना 
    करना पड़ता है। पहली असुविधा तो यह है कि उनको उपयोग 
    में लाने के कुछ प्रारंभिक समायोजन (</span><span padma_font_family_property="Courier" style="font-size: 14pt; font-family: Courier;">adjustment</span><span   style="font-size: 14pt; font-family: DV-TTSurekhEN;">) 
    करने पड़ते है। दूसरी असुविधा यह है कि उन्हें एक स्थान से 
    दूसरे स्थान को ले जाने में कठिनाई होती है और परिस्थितियों 
    में जहाँ वायुदाब में अत्यंत द्रुत गति से परिवर्तन हुआ करता 
    है, उनका प्रयोग अत्यंत कठिन हो जाता है। इन कठिनाइयों 
    के परिहारार्थ निर्द्रव वायुदाबमापी का आविष्कार किया गया।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">इस 
    वायुदाबमापी में इस्पात की नालीदार (</span><span padma_font_family_property="Courier" style="font-size: 14pt; font-family: Courier;">corrugated</span><span   style="font-size: 14pt; font-family: DV-TTSurekhEN;">) 
    चद्दर का बना हुआ आधारपृष्ठ होता है, जिससे एक कमानी या 
    स्प्रिंग (</span><span padma_font_family_property="Courier" style="font-size: 14pt; font-family: Courier;">spring</span><span   style="font-size: 14pt; font-family: DV-TTSurekhEN;">) जुड़ी रहती है। यह 
    कमानी एक लीवर तंत्र (</span><span padma_font_family_property="Courier" style="font-size: 14pt; font-family: Courier;">system of levers</span><span   style="font-size: 14pt; font-family: DV-TTSurekhEN;">) द्वारा एक तर्क 
    (</span><span padma_font_family_property="Courier" style="font-size: 14pt; font-family: Courier;">spindle</span><span   style="font-size: 14pt; font-family: DV-TTSurekhEN;">) से संबद्ध रहती है। जब वायुदाब 
    में परिवर्तन होता है, तो नालीदार चद्दर अंद की ओर दबती 
    अथवा बाहर की ओर फैलती है। इससे कमानी में गति उत्पन्न 
    होती है और वह तर्कु को घुमाती है।</span></p>
  <p class="MsoNormal" style="text-align: center;" align="center"><img src="100556_files/100556-5.jpg" height="245" width="255"></p>
  <p class="MsoNormal" style="text-align: center;" align="center"><b style=""><span   style="font-size: 14pt; font-family: DV-TTSurekhEN;">चित्र 
    ८. ऐनेरॉयड (</span></b><b style=""><span padma_font_family_property="Courier" style="font-size: 14pt; font-family: Courier;">Aneroid</span></b><b style=""><span   style="font-size: 14pt; font-family: DV-TTSurekhEN;">) वायुदाबमापी</span></b></p>
  <p class="MsoNormal"><span   style="font-size: 14pt; font-family: DV-TTSurekhEN;">तर्कु 
    से एक सूचक (</span><span padma_font_family_property="Courier" style="font-size: 14pt; font-family: Courier;">pointer</span><span   style="font-size: 14pt; font-family: DV-TTSurekhEN;">) लगा रहता है, जो 
    तुर्क के घूमने साथ साथ एक अंशांकित डायल (</span><span padma_font_family_property="Courier" style="font-size: 14pt; font-family: Courier;">dial</span><span   style="font-size: 14pt; font-family: DV-TTSurekhEN;">) 
    पर घूमता है। इस डायल पर एक मानक द्रव-वायुदाबमापी 
    की सहायता से अंशांकन किया हुआ होता है। इस प्रकार यह 
    वायुदाबमापी वायुदाब का प्रत्यक्ष पाठ्यांक देता है। डायल पर 
    वायुदाब के साथ ही ऋतुपरिवर्तन के भी संकेत उल्लिखित होते 
    हैं। शुष्क, आर्द्र, वर्षा, एवं तूफान, आँधी आदि का भी उल्लेख उसपर 
    रहता है। सूचक की गति जिस ओर होती, उसी के अनुसार मौसम 
    में परिवर्तन की पूर्वसूचना हमें मिल जाती है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">निर्द्रव 
    वायुदाबमापी से वायुदाब में लगभग ०.०५ इंच तक होनेवाले 
    परिवर्तन का ठीक ठीक अभिलेख मिल सकता है।<span   style="">   </span>(सुरेशचंद्र गौड़)</span></p>
</div>
</body></html>