<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<font >
<p  ><b  >आर्यदेव</b> लंका 
  के महाप्रज्ञ एकचक्षु 
  भिक्षु जो अपनी 
  ज्ञानपिपासा 
  शांत करने के 
  लिए नालंदा के 
  आचार्य नागार्जुन 
  के पास पहुँचे। 
  आचार्य ने उनकी 
  प्रतिभा की परीक्षा 
  करने के लिए उनके 
  पास स्वच्छ जल से 
  पूर्ण एक पात्र भेज 
  दिया। आर्यदेव 
  ने उसमें एक सुई 
  डालकर उसे इन्हीं 
  के पास लौटा 
  दिया। आचार्य 
  बड़े प्रसन्न हुए और 
  उन्हें शिष्य के रूप 
  में स्वीकार किया। 
  जलपूर्ण पात्र 
  से उनके ज्ञान की 
  निर्मलता और 
  पूर्णता का संकेत 
  किया गया था 
  और उसमें सूई 
  डालकर उन्होंने 
  निर्देश किया 
  कि वे उस ज्ञान तक 
  पहुँचना चाहते 
  हैं। आर्यदेव ने 
  कई महत्वपूर्ण 
  ग्रंथ लिखे जिनमें 
  सर्वप्रधान 'चतु:शतक' 
  है।	(भि.ज.का.)</p>
</font>
<p><font   ><b  >आर्य पुद्गल</b> 
  प्रधानत: चार 
  होते हैं : (१) श्रोतापन्न, 
  अर्थात् वह मुमुक्षु 
  योगी जो इस 
  अवस्था को प्राप्त 
  हो चुका है, जिसका 
  मुक्त होना निश्चित 
  है और जिसका 
  च्युत होना असंभव 
  है। अधिक से अधिक 
  वह सात जन्म ग्रहण 
  करता है। इसी 
  के भीतर वह निर्वाण 
  प्राप्त कर लेता 
  है, (२) सकृदागामी, 
  जो मरणोपरांत 
  इस लोक में एक बार 
  और जन्म ग्रहण 
  कर मुक्ति का लाभ 
  करता है, (३) अनागामी, 
  वह जो मरणोपरांत 
  किसी ऊँचे लोक 
  में पैदा होता 
  है और बिना 
  इस लोक में जन्म 
  ग्रहण किए वही अर्हत् 
  हो जाता है और 
  (४) अर्हत् जिसने 
  अविद्या अंत कर परममुक्ति 
  का लाभ कर लिया 
  है। इन चार आर्य 
  पुद्गलों के 
  दो-दो भेद होते 
  हैं</font><font padma_font_family_property="Symbol" face="Symbol" size="2">-</font><font   >एक 
  उस अवस्था के जब उन्हें 
  उन पदों की प्राप्ति 
  का ज्ञान हो जाता 
  है। पहले उस अवस्था 
  के जब उन्हें उस पद 
  की प्राप्ति का ज्ञान 
  हो जाता है। 
  पहले को 'मार्गस्थ' 
  और दूसरे 
  को 'फलस्थ' कहते 
  हैं। इस प्रकार आर्य 
  पुद्गल के आठ 
  भेद हुए।	(भि.ज.का.)</font></p>
<font > 
<p><b></b></p>
</font> 
</body></html>