<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="5"><b  >आर्च 
  ड्यूक</b></font><font   > आस्ट्रिया 
  के राजपरिवार 
  का नाम। मध्यकालीन 
  यूरोप में यह 
  उपाधि बहुत ही 
  कम लोगों को 
  मिली। आर्च डयूक 
  पालीतीन की 
  उपाधि सबसे पहले 
  डयूक रेडोल्फ चतुर्थ 
  ने धारण की। उन्होंने 
  यह पद अपनी मुहरों 
  पर खुदवाया 
  और अपने फर्मानों 
  में भी लिखा। वे 
  इस उपाधि का प्रयोग 
  उस समय तक करते 
  रहे जब तक चार्ल्स 
  चतुर्थ ने उन्हें 
  मना नहीं कर 
  दिया। कानून 
  के अनुसार यह 
  पद हैब्सबर्ग के 
  राजपरिवार 
  को उस समय मिला 
  जब १४५३ ई. फ्रेडरिक 
  तृतीय ने अपने 
  पुत्र मैक्समिलन 
  और उसके वंशजों 
  को आस्ट्रिया के 
  आर्च डयूक का पद 
  दिया।	(मु.अ.अं.)</font></p>
<p><b><font  size="5"></font></b></p>
</body></html>