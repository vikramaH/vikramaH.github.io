<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font ><b  >उत्पल २</b></font><font   >
  काश्मीर का राजकुल जिसने लगभग ८५५ ई. से ल. ९३९ ई. तक राज किया। अंतिम 
करकोट राजा के हाथ से अवंतिवर्मन् ने शासन की बागडोर छीन उत्पल राजवंश का 
आरंभ किया। इस राजकुल के राजाओं में प्रधान अवंतिवर्मन् और शंकरवर्मन् 
थे। इस कुल के अंतिम राजा उन्मत्तावंती के अनौरस पुत्र सूरवर्मन द्वितीय ने
 केवल कुछ महीने राज किया। उत्पल राजकुल का अंत मंत्री प्रभाकरदेव द्वारा 
हुआ जिसके बेटे यश:कर को चुनकर ब्राह्मणों ने काश्मीर का राजा बनाया।	
(ओं.ना.उ.)</font></p>
<font size="2"></font></body></html>