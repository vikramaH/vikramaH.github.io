<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="5"><b  >अग्निसह ईटं</b></font><font    size="4"> 
  (फ़ायर ब्रिक अथवा 
  रफ्रैिक्टरी ब्रिक) 
  ऐसी ईटं को कहते 
  हैं जो तेज आँच 
  में न तो पिघलती 
  है, न चटकती या 
  विकृत होती 
  है। ऐसी ईटें अग्निसह 
  मिट्टियों से 
  बनाई जाती हैं 
  (दे. अग्निसह मिट्टी)। 
  अग्निसह ईटं उसी 
  प्रकार साँचे 
  में डालकर बनाई 
  जाती है जैसे 
  साधारण ईटं। 
  अग्निसह मिट्टी 
  खोदकर बेलनों 
  (रोलरों) द्वारा 
  खूब बारीक पीस 
  ली जाती है, फिर 
  पानी में सानकर 
  साँचे द्वारा 
  उचित रूप में लाकर 
  सुखाने के बाद, 
  भट्ठी में पका 
  ली जाती है। अग्निसह 
  ईटं चिमनी, अँगीठी, 
  भट्ठी इत्यादि 
  के निर्माण में 
  काम आती है।</font></p>
<font  size="4"> 
<p  > अच्छी अग्निसह ईटं 
  करीब २,५०० से ३,००० डिगरी 
  सेंटीग्रेड तक की 
  गर्मी सह सकती 
  है, अत कारखानों 
  में बड़ी-बड़ी भट्ठियों 
  की भीतरी सतह 
  को गर्मी के कारण 
  गलने से बचाने 
  के लिए भट्ठी के 
  भीतर इसकी चुनाई 
  कर दी जाती 
  है। उदाहरण के 
  लिए लोहा बनाने 
  की धमन भट्ठी 
  (ब्लास्ट फर्नेस) की 
  भीतरी सतह इत्यादि 
  पर इसका प्रयोग 
  किया जाता है।</p>
<p  > मामूली ईटं 
  तथा प्लस्तर अधिक 
  गरमी अथवा ताप 
  से चिटक जाते 
  हैं, अत अँगीठियों 
  इत्यादि की रचना 
  में भी, जहाँ आग 
  जलाई जाती है, 
  अग्निसह ईटं अथवा 
  अग्निसह मिट्टी 
  के लेप (पलस्तर) 
  का प्रयोग किया 
  जाता है। 								(का. 
  प्र.)</p>
</font><b></b>
<p><font  size="5"><b></b></font></p>
</body></html>