<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="5"><b  >अक्रोपोलिस</b></font><font    size="4"> 
  इसका शाब्दिक अर्थ 
  नगर का ऊर्ध्व 
  भाग है। प्राचीन 
  यूनानियों ने 
  रक्षा की दृष्टि 
  से नगरों की 
  रचना अधिकतर 
  ऊँची खड़ी पहाड़ियों 
  पर की थी। कालांतर 
  में ये ही स्थल बड़े 
  नगरों के केंद्र 
  बन गए। नगरों 
  का विस्तार उन्हीं 
  के चारों ओर 
  और नीचे होता 
  चला गया। पहले 
  इस शब्द का प्रयोग 
  केवल एथेंस, अरगोस, 
  थीबिज, कोरिंथ 
  आदि के लिए होता 
  था, पर बाद में 
  ऐसे सभी नगरों 
  के लिए होने लगा। 
  इनमें सबसे अधिक 
  ख्याति एथेंस के 
  अक्रोपोलिस की 
  है (द्र. एथेंस)। 														(ओं. 
  ना. उ.)</font></p>
<b></b>
<p><font  size="5"><b></b></font></p>
</body></html>