<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p   class="MsoBodyText"><b  >मांडले </b>१. जिला, स्थिति : २१<span style="font-family: Symbol;"><span padma_font_family_property="Symbol" style="">�</span></span> 
    ४२<span style="font-family: Symbol;"><span padma_font_family_property="Symbol" style="">�</span></span> 
    से २२<span style="font-family: Symbol;"><span padma_font_family_property="Symbol" style="">�</span></span> 
    ४६<span style="font-family: Symbol;"><span padma_font_family_property="Symbol" style="">�</span></span> 
    उ<span style="font-family: Symbol;"><span padma_font_family_property="Symbol" style="">o</span></span> 
    अ<span style="font-family: Symbol;"><span padma_font_family_property="Symbol" style="">o</span></span> 
    तथा ९५<span style="font-family: Symbol;"><span padma_font_family_property="Symbol" style="">�</span></span> 
    ५४<span style="font-family: Symbol;"><span padma_font_family_property="Symbol" style="">�</span></span> 
    से ९६<span style="font-family: Symbol;"><span padma_font_family_property="Symbol" style="">�</span></span> 
    ४६<span style="font-family: Symbol;"><span padma_font_family_property="Symbol" style="">�</span></span> 
    पू<span style="font-family: Symbol;"><span padma_font_family_property="Symbol" style="">o</span></span> 
    दे<span style="font-family: Symbol;"><span padma_font_family_property="Symbol" style="">o</span></span>। 
    यह उत्तरी बर्मा का जिला है। इसका क्षेत्रफल २,११५ वर्ग मील तथा 
    जनसंख्या ४,०८,९२६ (१९४१) है। कृषियोग्य भूमि केवल इरावदी 
    नदी की घाटी में है जो कॉप मिट्टी द्वारा निर्मित है और इसका 
    क्षेत्रफल लगभग ६०० वर्ग मील है।, उत्तर और पूर्व में पहाड़ तथा 
    पठार है जो भौगोलिक रूप से शान पठार के ही भाग हैं। इनका 
    विस्तार लगभग १,५०० वर्ग मील में है। सर्वोच्च चोटी मैमयो 
    (<span padma_font_family_property="Courier" style="font-family: Courier;">Maymyo</span>) ४,७५३ फुट ऊँची है। 
    यहाँ बाँस आदि के जंगल पाए जाते हैं। इस जिले में इरावदी 
    और उसकी सहायक म्यितंगे (<span padma_font_family_property="Courier" style="font-family: Courier;">Myitnge</span>) तथा मडया नदियाँ बहती हैं। 
    ७<span style="font-family: Symbol;"><span padma_font_family_property="Symbol" style="">�</span></span> 
    सें<span style="font-family: Symbol;"><span padma_font_family_property="Symbol" style="">o</span></span> 
    से यहाँ ४३<span style="font-family: Symbol;"><span padma_font_family_property="Symbol" style="">�</span></span> 
    सें<span style="font-family: Symbol;"><span padma_font_family_property="Symbol" style="">o</span></span> 
    यहाँ का वार्षिक औसत ताप है। मैदानी भाग की जलवायु शुष्क 
    एवं स्वास्थ्यप्रद है तथा औसत वार्षिक वर्षा ६० इंच होती है। 
    पहाड़ी भागों में मुख्यत: हाथी, गवल एवं साँभर पाए जाते हैं। 
    भूकने वाला हरिण (<span padma_font_family_property="Courier" style="font-family: Courier;">gyi</span>) प्राय: 
    सभी जगह पाया जाता है। धान इस जिले की प्रधान फसल है। 
    लेकिन गेहूँ, चना, तंबाकू और कई प्रकार की दालें भी उत्पन्न 
    की जाती है। अभ्रक मुख्य खनिज है। इसके अतिरिक्त, माणिक्य, 
    सीसा और निम्न कोटि का कोयला भी पाया जाता है।</p>
  <p   class="MsoBodyText">रेशम के वस्त्र बुनना एक महत्वपूर्ण उद्योग है। 
    इस जिले में कई पगोड़ा हैं, किंतु सूतांग्ब्यी (<span padma_font_family_property="Courier" style="font-family: Courier;">Sutaungbyi</span>) 
    सूतांग्ये (<span padma_font_family_property="Courier" style="font-family: Courier;">Sutaungye</span>), शुई 
    जयान (<span padma_font_family_property="Courier" style="font-family: Courier;">Shue Zayan</span>) और श्वे मेल 
    (<span padma_font_family_property="Courier" style="font-family: Courier;">Shwe Male</span>) उल्लेखनीय है।</p>
  <p   class="MsoBodyText">२. नगर, स्थिति : २२<span style="font-family: Symbol;"><span padma_font_family_property="Symbol" style="">�</span></span> ०<span style="font-family: Symbol;"><span padma_font_family_property="Symbol" style="">�</span></span><span   style="">श् </span>उ<span style="font-family: Symbol;"><span padma_font_family_property="Symbol" style="">o</span></span><span   style="">श् </span>अ<span style="font-family: Symbol;"><span padma_font_family_property="Symbol" style="">o</span></span><span   style="">श् </span>तथा ९६<span style="font-family: Symbol;"><span padma_font_family_property="Symbol" style="">�</span></span> ०<span style="font-family: Symbol;"><span padma_font_family_property="Symbol" style="">�</span></span><span   style="">श् </span>पू<span style="font-family: Symbol;"><span padma_font_family_property="Symbol" style="">o</span></span><span   style="">श् </span>दे<span style="font-family: Symbol;"><span padma_font_family_property="Symbol" style="">o</span></span> । यह स्वतंत्र बर्मा की 
    भूतपूर्व राजधानी, मुख्य व्यापारिक नगर एवं गमनागमन का 
    केंद्र है जो इरावदी नदी के बाएँ किनारे पर, रंगून से ३५० 
    मील उत्तर स्थित है। १८५६-५७ ई० में राजा मिंडान ने इसे बसाया 
    था। नगर को बाढ़ से बचाने के लिये एक बाँध बनाया गया है। 
    मांडले से बर्मा की सभी जगहों के लिये स्टीमर सेवाएँ हैं। 
    रेल एवं सड़क मार्ग द्वारा यह रंगून से संबद्ध है। यहाँ की 
    जनसंख्या २,१२,८७३ (१९६३) है, जिसमें अधिकांश बौद्ध धर्मावलंबी 
    हैं। यहाँ का मुख्य पगोडा पयाग्यी या अराकान है जो राजमहल 
    से चार मील दूर स्थित है। यहाँ का मुख्य बाजार जैग्यो है। 
    यहाँ विश्वविद्यालय भी है।</p>
  <p   class="MsoBodyText">नगर में बर्मियों के अतिरिक्त हिंदू मूसलमान, 
    यहूदी, चीनी, शान एवं अन्य जाति के लोग निवास करते हैं। 
    द्वितीय महायुद्ध के समय १ मई, १९४२ ई<span style="font-family: Symbol;"><span padma_font_family_property="Symbol" style="">o</span></span> 
    को जापानियों ने इसपर अधिकार कर लिया था। उस समय राजप्रासाद 
    की दीवारों के अतिरिक्त लगभग सभी इमारतें जल गई थीं। 
    अत: जापानियों ने इसे 'जलते हुए खंडहरोंवाला नगर' 
    कहा।</p>
  <p   class="MsoBodyText" style="text-align: right;" align="right"><span style="font-family: Symbol;"><span padma_font_family_property="Symbol" style="">[</span></span>राजेंद्रप्रसाद 
    सिंह<span style="font-family: Symbol;"><span padma_font_family_property="Symbol" style="">]</span></span></p>
</div>
</body></html>