<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 14pt; font-family: DV-TTSurekhEN;">सीसा </span></b><span padma_font_family_property="Courier" style="font-size: 14pt; font-family: Courier;">(Lead)</span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">धातु, 
    संकेत, सी, </span><span padma_font_family_property="Courier" style="font-size: 14pt; font-family: Courier;">Pb</span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">(लैटिन शब्द प्लंबम, 
    </span><span padma_font_family_property="Courier" style="font-size: 14pt; font-family: Courier;">Plumbum</span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">से) 
    परमाणु संख्या ८२, परमाणु भार २०७.२१, घनत्व ११.३६, गलनांक 
    ३,२७.४</span><span padma_font_family_property="Symbol" style="font-size: 14pt; font-family: Symbol;">� </span><span   style="font-size: 14pt; font-family: DV-TTSurekhEN;">सें., क्वथनांक १६२०</span><span padma_font_family_property="Symbol" style="font-size: 14pt; font-family: Symbol;">� </span><span   style="font-size: 14pt; font-family: DV-TTSurekhEN;">से.। 
    इसके चार स्थायी समस्थानिक, द्रव्यमान २०४, २०६, २०७ और २०८ 
    और चार रेडियो ऐक्टिव समस्थानिक, द्रव्यमान २०९, २१०, २११ और 
    २१४ ज्ञात है। आवर्त सारणी के चतुर्थ समूह के 'ख' वर्ग का 
    यह अंतिम सदस्य है। इस समूह के तत्वों में यह सबसे अधिक 
    भारी और धात्विक गुणवाला है इसकी संरचना में पूछद </span><span padma_font_family_property="Courier" style="font-size: 14pt; font-family: Courier;">(shell)</span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">और 
    एक बाह्य छेद </span><span padma_font_family_property="Courier" style="font-size: 14pt; font-family: Courier;">(shell)</span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">है। 
    बाह्य छेद में इलेक्ट्रान होते हैं जिनमें दो को यह बड़ी सरलता 
    से छोड़ देता है। इस कारण इसके द्विसंयोजक लवण अधिक 
    स्थायी होते हैं। जतुस्संयोजक लवण कम स्थायी होते हैं और 
    उनकी संख्या भी कम है।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">इतिहास:'' उपस्थिति</span></b><span padma_font_family_property="Symbol" style="font-size: 14pt; font-family: Symbol;">-</span><span   style="font-size: 14pt; font-family: DV-TTSurekhEN;">सीसा 
    बहुत प्राचीन काल से ज्ञात है। इसका उल्लेख अनेक प्राचीन ग्रंथों 
    में मिलता है। इसका उपयोग भी ईसा के पूर्व से होता 
    आ रहा है। मिस्र वासी इस जानते थे और लुक फेरने में प्रयुक्त 
    करते थे। स्पेन का सीसा निक्षेप २००० ई. पू. से ज्ञात था। यूनान 
    में भी ५०० ई. पू. से इसका उत्पादन होता था। जर्मनी के 
    राइन नदी और हार्ट्स पर्वत के आसपास ७०० से १००० ई. 
    के बीच यह खानों से निकाला जाता था। आज सीसा का सर्वाधिक 
    उत्पादन संयुक्त राज्य अमरीका के मिसिसिपी में होता है। अमरीका 
    के बाद आस्ट्रेलिया (ब्रोकेन हिल जिला), मेक्सिको, कैनाडा, 
    जर्मनी, स्पेन, बेलजियम, बर्मा, इटली और फ्रांस आदि देशों 
    में यह पाया जाता है। साधारणतया यह सोना, चाँदी, ताँबे 
    और जस्ते आदि के साथ मिला रहता है।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">खनिज</span></b><span padma_font_family_property="Symbol" style="font-size: 14pt; font-family: Symbol;">- </span><span   style="font-size: 14pt; font-family: DV-TTSurekhEN;">स्वतंत्र अवस्था में यह नहीं पाया जाता। 
    भूपटल पर इसकी मात्रा १ प्रतिशत से कम ही पाई गई 
    है। इसका प्रमुख खनिज गैलिना </span><span padma_font_family_property="Courier" style="font-size: 14pt; font-family: Courier;">(PbS)</span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">है 
    जिसमें अधिकतम ८६.६</span><span padma_font_family_property="DVB-TTSurekhEN" style="font-size: 14pt; font-family: DVB-TTSurekhEN;">% </span><span   style="font-size: 14pt; font-family: DV-TTSurekhEN;">रहता है। इसके अन्य 
    खनिजों में सेरुसाइट </span><span padma_font_family_property="Courier" style="font-size: 14pt; font-family: Courier;">(Cerussite,</span><span style="font-size: 14pt; font-family: Symbol;"> </span><span   style="font-size: 14pt; font-family: DV-TTSurekhEN;">लेडकार्बोनेट) 
    ऐंग्लीसाइट </span><span padma_font_family_property="Courier" style="font-size: 14pt; font-family: Courier;">(Anglesite,</span><span style="font-size: 14pt; font-family: DVB-TTSurekhEN;"> </span><span   style="font-size: 14pt; font-family: DV-TTSurekhEN;">लेड 
    सल्फेट), क्रोकासाइट </span><span padma_font_family_property="Courier" style="font-size: 14pt; font-family: Courier;">(Crocoisite,</span><span style="font-size: 14pt; font-family: Symbol;"> </span><span   style="font-size: 14pt; font-family: DV-TTSurekhEN;">लेडक्रोमेट), 
    मैसीकॉट </span><span padma_font_family_property="Courier" style="font-size: 14pt; font-family: Courier;">(Massicot,</span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">लेड 
    आक्साइड) कोटुनाइट </span><span padma_font_family_property="Courier" style="font-size: 14pt; font-family: Courier;">(Cotunrite,</span><span   style="font-size: 14pt; font-family: DV-TTSurekhEN;"> लेड क्लोराइड), बुल्फेनाइट 
    </span><span padma_font_family_property="Courier" style="font-size: 14pt; font-family: Courier;">(Wulfenite,</span><span   style="font-size: 14pt; font-family: DV-TTSurekhEN;"> लेड मोलिबडेट), पाइरोमारफाइट 
    </span><span padma_font_family_property="Courier" style="font-size: 14pt; font-family: Courier;">(Pyromorphite,</span><span style="font-size: 14pt; font-family: DVB-TTSurekhEN;"> </span><span   style="font-size: 14pt; font-family: DV-TTSurekhEN;">लेड 
    फास्फो क्लोराइड), बेरिसिलाइट </span><span padma_font_family_property="Courier" style="font-size: 14pt; font-family: Courier;">(Barysilite,</span><span style="font-size: 14pt; font-family: DVB-TTSurekhEN;"> 
    </span><span   style="font-size: 14pt; font-family: DV-TTSurekhEN;">लेड 
    सिलिकेट) और स्टोलजाइट </span><span padma_font_family_property="Courier" style="font-size: 14pt; font-family: Courier;">(Stolzite,</span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">लेड 
    टंगस्टेट) है।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">सीसा धातु की प्राप्ति</span></b><span padma_font_family_property="Symbol" style="font-size: 14pt; font-family: Symbol;">-</span><span   style="font-size: 14pt; font-family: DV-TTSurekhEN;">सीसा खनिजों में 
    कुछ कचरे और कुछ धातुएँ जैसे ताँबा, जस्ता, चाँदी और सोना 
    आदि प्राय:</span><span style="font-size: 14pt; font-family: Symbol;"> </span><span   style="font-size: 14pt; font-family: DV-TTSurekhEN;">सदा ही मिले रहते हैं। कुछ अपद्रव्य 
    तो उत्प्लावन विधि से और कुछ पीसने से निकल जाते हैं। ऐसे 
    अंशत:</span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">शुद्ध खनिजों को प्रद्रावण भ्राष्ट्र में मर्जित 
    करते हैं। जो भ्राष्ट प्रयुक्त होते हैं वे साधारणतया तीन प्रकार 
    की चुल्ली या स्कॉच तलभ्राष्ट्र </span><span padma_font_family_property="Courier" style="font-size: 14pt; font-family: Courier;">(Hearth furnace),</span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">वात 
    भ्राष्ट्र </span><span padma_font_family_property="Courier" style="font-size: 14pt; font-family: Courier;">(Blast furnace)</span><span style="font-size: 14pt; font-family: Symbol;"> </span><span   style="font-size: 14pt; font-family: DV-TTSurekhEN;">अथवा परावर्तन 
    भ्राष्ट्र </span><span padma_font_family_property="Courier" style="font-size: 14pt; font-family: Courier;">(Reverberatory furnace)</span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">होते 
    हैं। भ्राष्ट्र का चुनाव खनिज की प्रकृति पर निर्भर करता है। 
    उच्च कोटि के खनिज के लिए, जिसकी पिसाई महीन हुई है 
    और जिसमें अन्य वस्तुएँ प्राय: नहीं है, स्कॉच भ्राष्ट्र तथा निम्न 
    कोटि के खनिजों के लिए वातभ्राष्ट्र उपयुक्त होता है। रद्दी माल 
    और अन्य उपोत्पाद के लिए ही परावर्तक भ्राष्ट्र काम में आता है। 
    भ्राष्ट्र में मार्जन के बाद ऐसी धातु प्राप्त होती है जिसमें अन्य 
    धातुएँ जैसे ऐंटिमनी, आर्सेनिक, ताँबा, चाँदी और सोना आदि 
    मिली रहती है। परिष्कार उपचार से अन्य धातुएँ निकाली जाती 
    हैं। अब सिल में ढालकर धातु बाजारों में बिकती हैं।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">रासायनिक गुण</span></b><span padma_font_family_property="Symbol" style="font-size: 14pt; font-family: Symbol;">- </span><span   style="font-size: 14pt; font-family: DV-TTSurekhEN;">शुद्ध सीसा चाँदी 
    सा सफेद होता है पर वायु में खुला रहने से मलिन हो जाता 
    है। सीसा कोमल, भारी और द्रुत गलनीय होता है। ३००</span><span padma_font_family_property="Symbol" style="font-size: 14pt; font-family: Symbol;">� </span><span   style="font-size: 14pt; font-family: DV-TTSurekhEN;">से. 
    से ऊपर यह नम्य हो जाता है और तब विभिन्न आकारों में 
    परिणत किया जा सकता है। यह धातवर्ध्य है पर इसमें तनाव 
    क्षमता का अभाव होता है। यह तन्य नहीं है। आक्सीकरण से इसके 
    तल पर एक आवरण चढ़ जाता है जिसके कारण वायु का फिर कोई 
    प्रभाव नहीं पड़ता। सामान्य ताप पर यह जल में घुलता नहीं पर 
    आक्सीजन वाले जल में घुलकर हाइड्राक्साइड बनाता है। अत:</span><span style="font-size: 14pt; font-family: Symbol;"> </span><span   style="font-size: 14pt; font-family: DV-TTSurekhEN;">पेय जल के नल के लिए यह उपयुक्त 
    नहीं है, तनु नाइट्रिक अम्ल और उष्ण सल्फ्यूरिक अम्ल से यह 
    आक्रांत होता है। ठंढे सलफ्यूरिक अम्ल और हाइड्रोक्लोरिक 
    अम्ल की कोई क्रिया नहीं होती। मुख या नाक से शरीर में प्रविष्ट 
    होकर यह इकट्ठा होता जाता है। पर्याप्त मात्रा में इकट्ठे 
    होने पर 'सीसा विष' के लक्षण प्रकट होते हैं। प्रति घनफुट 
    वायु में यदि ०.००९ मिग्रा सीसा है तो ढाई वर्ष के बाद सीसा 
    विष के लक्षण प्रकट होते हैं।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">सीसा के यौगिक</span></b><span padma_font_family_property="Symbol" style="font-size: 14pt; font-family: Symbol;">- </span><span   style="font-size: 14pt; font-family: DV-TTSurekhEN;">सीसा के अनेक 
    यौगिक बनते हैं जिनमें औद्योगिक दृष्टि से कुछ बड़े महत्व 
    के हैं।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">आक्साइड</span></b><span padma_font_family_property="Symbol" style="font-size: 14pt; font-family: Symbol;">- </span><span   style="font-size: 14pt; font-family: DV-TTSurekhEN;">सीसे के पाँच आक्साइड बनते हैं जिनमें 
    लिथार्ज </span><span padma_font_family_property="Courier" style="font-size: 14pt; font-family: Courier;">(Pbo),</span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">लेडपेराक्साइड 
    </span><span padma_font_family_property="Courier" style="font-size: 14pt; font-family: Courier;">(PbO<sub padma_font_family_property="Courier">2</sub>)</span><span style="font-size: 14pt; font-family: Symbol;"> </span><span   style="font-size: 14pt; font-family: DV-TTSurekhEN;">और रक्तसिंदूर </span><span padma_font_family_property="Courier" style="font-size: 14pt; font-family: Courier;">(Red 
    lead, Pb3 O4)</span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">अधिक महत्व के हैं। लिथार्ज पीला या 
    पांडु रंग का गंधहीन चूर्ण होता है जिसका उपयोग रबर, 
    पेंट, काँच, ग्लेज और इनेमल के निर्माण में होता है। विद्युत 
    बैटरियों के लिए इसके पट्ट भी बनते हैं। कृमिनाशक औषधियों 
    और पेट्रोल की सफाई में सीसा लगता है। पिछली सीसा धातु 
    को परावर्तक भ्राष्ट्र में ऊँचे ताप पर वायु द्वारा आक्सीकरण 
    करने से लिथार्ज प्राप्त होता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">रक्त सिंदूर चमकीला 
    लाल रंग का भारी चूर्ण होता है। इसका सर्वाधिक उपयोग 
    वर्णक के रूप में होता है। इसके लेप से लोहे और इस्पात 
    के तलों का संरक्षण होता और उस पर मोरचा नहीं लगता है। 
    संचय बैटरी के पट्ट में भी यह काम आता है। काँच और ग्लेज 
    का निर्माण भी इससे होता है। रक्तसिंदूर का निर्माण परावर्तक 
    भ्राष्ट्र में ऑक्सीजन के साथ ४५०</span><span padma_font_family_property="Symbol" style="font-size: 14pt; font-family: Symbol;">�-</span><span   style="font-size: 14pt; font-family: DV-TTSurekhEN;">४८०</span><span padma_font_family_property="Symbol" style="font-size: 14pt; font-family: Symbol;">� </span><span   style="font-size: 14pt; font-family: DV-TTSurekhEN;">से. 
    के बीच सीसा के तपाने से होता है। ५००</span><span padma_font_family_property="Symbol" style="font-size: 14pt; font-family: Symbol;">� </span><span   style="font-size: 14pt; font-family: DV-TTSurekhEN;">से. 
    से ऊपर ताप पर यह लिथार्ज में बदल जाता है। इसे पीस 
    और छानकर पेंट में प्रयुक्त करते हैं। लेड पैराक्साइड का 
    उपयोग दियासलाई और रंजकों के निर्माण में होता है। 
    यह प्रबल आक्सीकारक होता है। सीसा के शेष दो आक्साइड, 
    लेड सबआक्साइड </span><span padma_font_family_property="Courier" style="font-size: 14pt; font-family: Courier;">(Pb<sub padma_font_family_property="Courier">2</sub>O)</span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">और 
    लेड सेस्क्विच ऑक्साइड </span><span padma_font_family_property="Courier" style="font-size: 14pt; font-family: Courier;">(Pb<sub padma_font_family_property="Courier">2</sub>O<sub padma_font_family_property="Courier">3</sub>)</span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">व्यापार 
    की दृष्टि से महत्व के नहीं हैं।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">लेड ऐसीटेड</span></b><span padma_font_family_property="Symbol" style="font-size: 14pt; font-family: Symbol;">- </span><span   style="font-size: 14pt; font-family: DV-TTSurekhEN;">लिथार्ज को ऐसीटिक 
    अम्ल में घुलाकर गरम कर विलयन को संतृप्त बनाकर ठंडा 
    करने से लेड ऐसीटेड के क्रिस्टल प्राप्त होते हैं। क्रिस्टल को 
    </span><span padma_font_family_property="Courier" style="font-size: 14pt; font-family: Courier;">Pb (C<sub padma_font_family_property="Courier">2</sub> H<sub padma_font_family_property="Courier">3</sub> O<sub padma_font_family_property="Courier">2</sub>)<sub padma_font_family_property="Courier">2</sub> 3H<sub padma_font_family_property="Courier">2</sub>O</span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">सीसा 
    शर्करा भी कहते हैं। वायु में खुला रखने से क्रिस्टल प्रस्फुटित 
    होते हैं। जल और ग्लिसरीन में यह जल्द घुल जाता है। यह 
    स्तंभ </span><span padma_font_family_property="Courier" style="font-size: 14pt; font-family: Courier;">(astringent)</span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">होता 
    है पर विषाक्त होने के कारण इसका सेवन नहीं कराया जाता। 
    यह पशु चिकित्सा, कपड़े की रँगाई, छींट की छपाई, रेशम 
    को भारी बनाने और सीसा के अन्य यौगिकों के प्राप्त करने 
    में व्यवहृत होता है। इसका एक क्षारक रूप भी होता है जो 
    जल में जल्द घुलता नहीं, कार्बनिक पदार्थों की सफाई और 
    विश्लेषण में यह रसायनशाला में काम आता है।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">लेड कार्बोनेट</span></b><span padma_font_family_property="Symbol" style="font-size: 14pt; font-family: Symbol;">- </span><span   style="font-size: 14pt; font-family: DV-TTSurekhEN;">सीसा के अनेक 
    कार्बोनेट होते हैं पर सबसे अधिक महत्व का कार्बोनेट जलयोजित 
    क्षारक कार्बोनेट है जो सफेदा के नाम से वर्णक में बहुत बड़ी 
    मात्रा में प्रयुक्त होता है। इसमें तलाच्छादन की क्षमता इसी 
    प्रकार के अन्य वर्णकों से बहुत अधिक है पर टाइटेनियम आक्साइड 
    से कम। अब सफेदा का स्थान टाइटेनियम आक्साइड ले रहा 
    है। सफेदा में दोष यह है कि यह वायु के हाइड्रोजन सल्फाइड 
    सेलेड सल्फाइड बनने के कारण काला हो जाता है। टाइटेनियम 
    आक्साइड में दोष यह है कि यह महँगा पड़ता है और अभी 
    पर्याप्त मात्रा में उपलब्ध नहीं है। सफेदा का उपयोग पेंट के 
    अतिरिक्त पुट्टी </span><span padma_font_family_property="Courier" style="font-size: 14pt; font-family: Courier;">(Putty)</span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">सीमेंट 
    और लेड कार्बोनेट कागज के निर्माण में भी होता है।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">लेड सल्फेट</span></b><span padma_font_family_property="Symbol" style="font-size: 14pt; font-family: Symbol;">- </span><span   style="font-size: 14pt; font-family: DV-TTSurekhEN;">सीसा के किसी 
    विलेय लवण के विलयन में सलफ्यूरिक अम्ल अथवा विलेय सल्फेट 
    का विलयन डालने से अविलेय सीसा सल्फेट का अवक्षेप प्राप्त होता 
    है। सीसा के क्षारक सल्फेट भी होते हैं। सल्फेट का निर्माण बड़ी 
    मात्रा में भ्राष्ट्र के ऑक्सीकारक वायुमंडल में गलनांक तक गरम 
    करने से होता है। यह सफेद चूर्ण होता है। वर्णक के अतिरिक्त 
    इसका उपयोग संचय बैटरियों, लिथो छपाई और वस्त्रों 
    का भार बढ़ाने में होता है।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">लेड सल्फाइड</span></b><span padma_font_family_property="Symbol" style="font-size: 14pt; font-family: Symbol;">-</span><span   style="font-size: 14pt; font-family: DV-TTSurekhEN;">यह काला अविलेय 
    चूर्ण होता है। इसी का प्राकृतिक रूप गैलिना है। मिट्टी 
    के बरतनों या पोसिंलेन पर लुक फेरने में यह काम आता है। 
    इसके काले अवक्षेप से विलयन में सीसा लवण की उपस्थिति जानी 
    जाती है।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">लेड क्रोमेट</span></b><span padma_font_family_property="Symbol" style="font-size: 14pt; font-family: Symbol;">- </span><span   style="font-size: 14pt; font-family: DV-TTSurekhEN;">सीसा के विलेय 
    लवणों पर पोटैशियम या सोडियम बाइक्रोमेट के विलयन 
    की क्रिया से लेड क्रोमेट (क्रोमपीत) और क्षारक सीसा क्रोमेट 
    (क्रोम नारंगी) का अवक्षेप प्राप्त होता है। इनके उपयोग पेंट 
    में होते हैं। लेड क्रोमेट को प्रशियन ब्लू के साथ मिलाने से 
    क्रोम हरा वर्णक प्राप्त होता है। लेड सल्फेट के मिलने से लेड 
    क्रोमेट का रंग हल्का पीला हो जाता है।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">लेड नाइट्रेट</span></b><span padma_font_family_property="Symbol" style="font-size: 14pt; font-family: Symbol;">-</span><span   style="font-size: 14pt; font-family: DV-TTSurekhEN;">सीसा को तनु 
    नाइट्रिक अम्ल में घुलाने से सीसा नाइट्रेट प्राप्त होता है। 
    यह सफेद क्रिस्टलीय होता है और जल में जल्द घुल जाता है। 
    यह स्तंभक होता है पर विषैला होने के कारण बाह्य रूप में 
    ही व्यवहृत होता है। दियासलाई बनाने, कपड़े की रँगाई, 
    छींट की छपाई और नक्काशी बनाने में यह काम आता है। </span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">लेड आर्सेनाइट</span></b><span padma_font_family_property="Symbol" style="font-size: 14pt; font-family: Symbol;">- </span><span   style="font-size: 14pt; font-family: DV-TTSurekhEN;">सीसी अनेक आर्सेनिक 
    बनाता है जिनमें सीसा डाइ आर्सेनिक </span><span padma_font_family_property="Courier" style="font-size: 14pt; font-family: Courier;">(Pb 
    H As O<sub padma_font_family_property="Courier">4</sub>)</span><span style="font-size: 14pt; font-family: Symbol;"> </span><span   style="font-size: 14pt; font-family: DV-TTSurekhEN;">सबसे अधिक महत्व का है। कृमिनाशक 
    औषधियों में यह काम आता है, विशेष रूप से पेड़ में लगे कीड़े 
    इसी से मारे जाते हैं। लिथार्ज पर आर्सेनिक अम्ल और अल्प नाइट्रिक 
    अम्ल की क्रिया से यह बनता है। क्रिया संपन्न हो जाने पर उत्पाद 
    को छानते, धोते और सुखाते हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">सीसा के अन्य लवणों 
    में लेड बोरेट </span><span padma_font_family_property="Courier" style="font-size: 14pt; font-family: Courier;">[Pb (BO<sub padma_font_family_property="Courier">2</sub>)<sub padma_font_family_property="Courier">2</sub> H<sub padma_font_family_property="Courier">2</sub>O]</span><span style="font-size: 14pt; font-family: Symbol;"> </span><span   style="font-size: 14pt; font-family: DV-TTSurekhEN;">पेंट 
    और वार्निश में शोषक के रूप में और काँच, ग्लेज़, चीनी बर्तन 
    पोर्सिलेन इत्यादि पर लेप चढ़ाने में काम आता है। सीसा क्लोराइड 
    </span><span padma_font_family_property="Courier" style="font-size: 14pt; font-family: Courier;">(PbCl<sub padma_font_family_property="Courier">2</sub>)</span><span style="font-size: 14pt; font-family: Symbol;"> </span><span   style="font-size: 14pt; font-family: DV-TTSurekhEN;">मरहम बनाने 
    और क्रीमपीत बनाने में काम आता है। सीसा टेट्राएथिल </span><span padma_font_family_property="Courier" style="font-size: 14pt; font-family: Courier;">Pb 
    (C<sub padma_font_family_property="Courier">2</sub> H<sub padma_font_family_property="Courier">5</sub>)<sub padma_font_family_property="Courier">4</sub>)</span><span style="font-size: 14pt; font-family: Symbol;"> </span><span   style="font-size: 14pt; font-family: DV-TTSurekhEN;">बहुत विषैला 
    पदार्थ है पर इसका उपयोग आजकल बहुत बड़ी मात्रा में पेट्रोल 
    या गैसोलिन में प्रत्याघाती </span><span padma_font_family_property="Courier" style="font-size: 14pt; font-family: Courier;">(anti knock)</span><span style="font-size: 14pt; font-family: Symbol;"> </span><span   style="font-size: 14pt; font-family: DV-TTSurekhEN;">के 
    रूप में होता है। विषैला होने के कारण इसके व्यवहार में 
    सावधानी बरतने की आवश्यकता पड़ती है।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">सीसा के उपयोग</span></b><span padma_font_family_property="Symbol" style="font-size: 14pt; font-family: Symbol;">- </span><span   style="font-size: 14pt; font-family: DV-TTSurekhEN;">सीसा बहुत बड़ी 
    मात्रा में खपता है। यह धातु मिश्र धातु के रूप में और यौगिकों 
    के रूप में व्यवहृत होता है। सीसा की चादरें, सिंक, कुंड, सल्फ्यूरिक 
    अम्ल निर्माण के सीसकक्ष और कैल्सियम फास्फेट उर्वरक निर्माण 
    के पात्रों में आदि में अस्तर देने में काम आती है। संक्षारक द्रवों 
    और अवशिष्ट पदार्थों के परिवहन में इसके नल इस्तेमाल 
    होते हैं। टेलीफोन केबल के ढकने में, भूगर्भ स्थित वाहक 
    नलियों के निर्माण में, गोलों </span><span padma_font_family_property="Courier" style="font-size: 14pt; font-family: Courier;">(shots),</span><span style="font-size: 14pt; font-family: DV1-Surekh;"> </span><span   style="font-size: 14pt; font-family: DV-TTSurekhEN;">गुलिकाओं, 
    गोलियों </span><span padma_font_family_property="Courier" style="font-size: 14pt; font-family: Courier;">(bullets),</span><span   style="font-size: 14pt; font-family: DV-TTSurekhEN;"> संचायक बैटरियों, 
    बैटरी के पट्टों और पन्नियों के निर्माण में यह काम आता 
    है। एक्स-रे और रेडियो ऐक्टिव किरणों से बचाव के लिए इसकी 
    चादरें काम आती हैं क्योंकि इन किरणों को सीसा अवशोषित 
    कर लेता है। इसकी अनेक महत्व की मिश्र धातुएँ बनती हैं। 
    अल्प ताँबे की उपस्थिति से संक्षारण प्रतिरोध, कड़ापन और तनाव 
    सामर्थ्य बढ़ जाता है। ऐंटीमनी की उपस्थिति से भी कठोरता, 
    कड़ापन, और तनाव सामर्थ्य बढ़ जाता है। अल्प टेल्यूरियम के 
    रहने से संक्षारण प्रतिरोध, विशेषत: ऊँचे ताप पर, बहुत 
    बढ़ जाता है। इसकी मिश्र धातुएँ सोल्डर (टाँके का मसाला), 
    बेयरिंग धातुएँ, टाइप, लाइनोटाइप धातुएँ, प्यूटर </span><span padma_font_family_property="Courier" style="font-size: 14pt; font-family: Courier;">(Pewter),</span><span   style="font-size: 14pt; font-family: DV-TTSurekhEN;"> 
    ब्रिटानिया धातु, द्रावक धातु, ऐंटीमनी सीसा और निम्न ताप 
    द्रवनांक धातुएँ अधिक महत्व की हैं। इसकी मिश्र धातु पाईप 
    बनाने में काम आती हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">इसके लवणों में सबसे 
    अधिक मात्रा में सफेदा प्रयुक्त होता है। लिथार्ज, सीस पेराक्साइड, 
    सीस ऐसीटेट, सीस आर्सेनाइट, सीस क्रोमेट, सीस सल्फेट, सीस 
    नाइट्रेट, सीस टेट्राएथिल इत्यादि<span   style="">श् </span>इसके अन्य लवण हैं जो विभिन्न कार्यों 
    में पर्याप्त मात्रा में प्रयुक्त होते हैं।<span   style="">   </span>(सत्येंद्र 
    वर्मा.)</span></p>
</div>
</body></html>