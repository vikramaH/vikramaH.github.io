<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font ><b  >ईति </b></font><font   >खेती को हानि पहुँचानेवाले उपद्रव। इन्हें छह प्रकार का बताया गया है :</font></p><font >
<p align="CENTER"></p>
<p style="text-align: left;"   align="CENTER">अतिवृष्टिरनावृष्टि: शलभा मूषका: शुका:।</p>
<p style="text-align: left;"   align="CENTER">प्रत्यासन्नाश्च राजान: षडेता ईतय: स्मृता:।।</p>
<p  >अर्थात् अतिवृष्टि, अनावृष्टि, टिड्डी पड़ना, चूहे लगना, पक्षियों की अधिकता तथा दूसरे राजा की चढ़ाई।</p>
<p  >भारतीय विश्वास के अनुसार अच्छे राजा के राज्य में ईति भय नहीं सताता। तुलसीदास ने इसका उल्लेख किया है:</p>
<p style="text-align: left;"   align="CENTER">दसरथ राज न ईति भय नहिं दुख दुरित दुकाल।</p>
<p style="text-align: left;"   align="CENTER">प्रमुदित प्रजा प्रसन्न सब सब सुख सदा सुकाल।।(तुलसी ग्रंथा.पृ. ६८)</p>
<p  >सूरदास ने कुराज में ईतिभय की संभावना दिखाई है :</p>
<p  >अब राधे नाहिनै ब्रजनीति।</p>
<p  >सखि बिनु मिलै तो ना बनि ऐहै कठिन कुराजराज की ईति।		(कै.चं.श.)</p>
</font><font size="2"></font></body></html>