<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font ><b  >उपमान </b></font><font   >किसी
 अज्ञात वस्तु को किसी ज्ञात वस्तु की समानता के आधार पर किसी नाम से 
जानना। जैसे किसी को मालूम है कि नीलगाय गाय कैसी होती है; कभी उसने जंगल 
में गाय जैसा पशु देखा और समझ गया कि यही नीलगाय है। यह ज्ञान गाय के ज्ञान
 से हुआ है। किंतु शब्दज्ञान से इसमें भेद है। शब्दज्ञान से शब्द सुनकर बोध
 होता है, उपमान में समानता से बोध होता है। न्यायशास्त्र में इसे अलग 
प्रमाण माना गया है किंतु बौद्ध, वैशेषिक आदि दर्शन इसे अनुमान के अंतर्गत 
मानते हैं।	(रा.चं.पा.)</font></p>
<font size="2"></font></body></html>