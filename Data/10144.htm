<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<font  size="4">
<p  ><b  >अक्सकोव, सर्जी तिमोफियेविच</b> 
  सुप्रसिद्ध रूसी उपन्यासकार 
  और संस्मरणकार। 
  अक्सकोव का जन्म 
  ऊफा (ओरेन्बर्ग) 
  में २० सितंबर, 
  १७९१ को हुआ था और 
  प्रारंभ से ही 
  उसे प्राकृतिक 
  दृश्यों के प्रति 
  सहज आकर्षण था। 
  वह कज़ान विश्वविद्यालय 
  का स्नातक था। साहित्य 
  के क्षेत्र में उसे गोगोल 
  से अधिक सहायता 
  मिली जिसके विषय 
  में उसने संस्मरण 
  लिखे हैं। अक्सकोव 
  के कुछ वर्ष यूराल 
  के चरागाहों 
  (स्टेपीज़) में भी 
  बीते थे जहाँ 
  दस वर्ष तक उसने 
  कृषि कार्य अपना 
  रखा था, किंतु 
  उस क्षेत्र में उसे सफलता 
  न मिली और आगे 
  चलकर वह मास्को 
  चला आया जहाँ 
  गोगोल से मिलकर 
  (१८२२ ई.) उसने एक साहित्यिक 
  संस्था का संगठन 
  किया। अक्सकोव 
  रूसी जीवन का 
  अभिचित्रण करने 
  में बड़ा सफल हुआ 
  है। उसके विषय 
  में एक लेखक ने 
  यहाँ तक लिखा 
  है कि टॉलस्टाय 
  के <font padma_font_family_property="Symbol" face="Symbol">¢</font> युद्ध और 
  शांति<font padma_font_family_property="Symbol" face="Symbol">¢</font> (वार 
  ऐंड पीस) में जिस 
  तरह का सुंदर 
  चित्रण पाया जाता 
  है उससे किसी 
  प्रकार कम सफलता 
  अक्सकोव को उसकी 
  रचनाओं में नहीं 
  मिली है। अक्सकोव 
  की कुछ प्रसिद्ध 
  रचनाएँ हैं- क्रानिकिल्स 
  ऑव ए रशियन 
  फेमिली (१८५६, एम.सी. 
  बेवर्ली का अंग्रेजी 
  रूपांतर); रिकलेक्शंस 
  ऑव गोगोल। 
  												(चं. म.)</p>
</font><b></b>
<p><font  size="5"><b></b></font></p>
</body></html>