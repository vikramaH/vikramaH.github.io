<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="5"><b  >जेर्सी सिटी </b></font><font    size="4">(</font><font padma_font_family_property="Times New Roman, Times, serif" face="Times New Roman, Times, serif" size="4">Jerseycity</font><font    size="4">) स्थिति : ४०</font><sup><font padma_font_family_property="Times New Roman, Times, serif" face="Times New Roman, Times, serif" size="4">o</font></sup><font    size="4"> ४१' उ</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> अ</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> तथा ७४</font><sup><font padma_font_family_property="Times New Roman, Times, serif" face="Times New Roman, Times, serif" size="4">o</font></sup><font    size="4"> ८' प</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> दे</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4">। <b  >यह संयुक्त राज्य अमरीका के पूर्वी क्षेत्र में स्थित न्यूजेर्सी राज्य का द्वितीय बृह्त्तम नगर है </b>और न्यूयार्क नगर के सामने हडसन नदी के पार बसा है। यह संसार के बृह्त्तम यातायात केंद्रों में से एक है। यहाँ कई विशाल गोदियाँ (</font><font padma_font_family_property="Times New Roman, Times, serif" face="Times New Roman, Times, serif" size="4">docks</font><font    size="4">), नौ क्षेत्रीय रेल मार्गों के सुरक्षित यार्ड (</font><font padma_font_family_property="Times New Roman, Times, serif" face="Times New Roman, Times, serif" size="4">yards</font><font    size="4">)
 तथा जंक्शन और कई राजमार्ग तथा सुरंगगामी रास्ते आदि हैं। नगर की कुल सीमा
 का लगभग ११ मील लंबा क्षेत्र जलमय है जहाँ देश विदेश के अनेक जहाज आते 
जाते रहते हैं। यह न्यूयार्क से न केवल जलयानों द्वारा, प्रत्युत हडसन नदी 
के तल से नीचे स्थित सुरंगपथों की रेलों तथा सड़कों और हवाई पथ (</font><font padma_font_family_property="Times New Roman, Times, serif" face="Times New Roman, Times, serif" size="4">skyway</font><font    size="4">)
 द्वारा जुड़ा हुआ है। न्यूयार्क महानगर के अत्यंत पास होने तथा यातायात की 
अनुपम सुविधाओं के कारण यहाँ विभिन्न प्रकार के बड़े उद्योग विकसित हो गए 
हैं, जिनमें रासायनिक द्रव्य, खाद्य पदार्थ, कपड़े, बिजली तथा लोहे एवं 
इस्पात के सामान, रोगन तथा वार्निश, रेडियो, पेंसिलें, साबुन तथा मोटर आदि 
मरम्मत करने के कारखाने प्रमुख हैं। यहाँ चार महाविद्यालय, ३५ पब्लिक 
स्कूल, अस्पताल, कलाभवन, पुस्तकालय, संग्रहालय तथा अन्य सांस्कृतिक 
संस्थाएँ विद्यमान हैं। </font></p><p>
<font    size="4">१७वीं सदी के प्रारंभ में यहाँ डचों ने व्यापारिक बस्ती स्थापित की और १८२० ई</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> में यह नगर घोषित की गई। १८३० ई</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> में रेलों के आने के बाद इसकी तीव्र प्रगति होने लगी। यहाँ की क्षेत्रफल २०.२ वर्ग मील है। </font></p>
<p align="RIGHT"><font padma_font_family_property="Times New Roman, Times, serif" face="Times New Roman, Times, serif" size="4">[</font><font style="text-align: left;"    size="4">कााश्नीाथ 
  सिंह</font><font padma_font_family_property="Times New Roman, Times, serif" face="Times New Roman, Times, serif" size="4">]</font></p>
<font size="2"></font></body></html>