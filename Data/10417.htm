<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<font  size="4">
<p  ><b  >अबोहर</b> पंजाब 
  राज्य के फिरोजपुर 
  जिले की फाजिल्का 
  तहसील का एक प्रसिद्ध 
  तथा प्राचीन ऐतिहासिक 
  नगर है, जो ३०० 
  ९<font padma_font_family_property="Symbol" face="Symbol">°</font> उ.अ. तथा ७४० १६<font padma_font_family_property="Symbol" face="Symbol">²</font> 
  पू.दे. रेखाओं 
  पर दिल्ली से मुल्तान 
  जानेवाले मार्ग 
  पर स्थित है। इब्नबतूता 
  यहाँ सन् १३४१ ई. 
  में आया था, जिसने 
  इसे हिंदुस्तान 
  का प्रथम नगर 
  बताया था। यहाँ 
  एक विशाल दुर्ग 
  के कुछ अवशेष हैं, 
  जिनसे ऐसा प्रकट 
  होता है कि किसी 
  काल में यह नगर 
  पर्याप्त विख्यात 
  रहा होगा। सरहिंद 
  नहर द्वारा सिंचाई 
  का साधन उपलब्ध 
  हो जाने तथा 
  सन् १८९७ ई. में दक्षिण 
  पंजाब रेलवे 
  खुल जाने से यह 
  नगर बहुत उन्नति 
  कर गया है। यहाँ 
  अन्न तथा ऊन की 
  बहुत बड़ी मंडी 
  है। यहाँ एक आरोग्यशाला 
  तथा हाई स्कूल 
  है। यहाँ का हिंदी 
  साहित्य सदन पुस्तकालय 
  तथा जलकार्यालय 
  दर्शनीय हैं। कपास 
  से बिनौला निकालने 
  तथा कपास दबाने 
  के कारखाने 
  भी यहाँ हैं। क्षेत्रफल 
  १.०८८ वर्ग मील। (न.ला.)</p>
<p><b></b></p>
</font> 
</body></html>