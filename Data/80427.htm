<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p   class="MsoNormal"><b style=""><span   style="font-size: 16pt;">१. बीरभूमि</span></b> स्थिति : २३<span style="font-family: Symbol;"><span padma_font_family_property="Symbol" style="">�</span></span>३३<span style="font-family: Symbol;"><span padma_font_family_property="Symbol" style="">�</span></span> से २४<span style="font-family: Symbol;"><span padma_font_family_property="Symbol" style="">�</span></span>३५<span style="font-family: Symbol;"><span padma_font_family_property="Symbol" style="">�</span></span> उ.अ. 
    तथा ८७<span style="font-family: Symbol;"><span padma_font_family_property="Symbol" style="">�</span></span>१०<span style="font-family: Symbol;"><span padma_font_family_property="Symbol" style="">�</span></span> से 
    ८८<span style="font-family: Symbol;"><span padma_font_family_property="Symbol" style="">�</span></span>२<span style="font-family: Symbol;"><span padma_font_family_property="Symbol" style="">�</span></span> पू.दे.। 
    यह भारत के पश्चिमी बंगाल राज्य का एक जिला है। इसका क्षेत्रफल 
    १,७५७ वर्ग मील तथा जनसंख्या १४,४६,१५८ (१९६१) है। इसके पश्चिम 
    में संताल परंगना (बिहार), उत्तर में मालदह, पूर्व में मुर्शिदाबाद 
    तथा दक्षिण में वर्धमान जिले स्थित हैं। छोटा नागपुर पठार 
    का पूर्वी किनारा यहाँ तक फैला है। दक्षिण-पूर्व की तरफ जलोढ़ 
    मिट्टी के मैदान तथा पश्चिम की ओर ऊँची ऊँची कटक 
    (रिज़) पहाड़ियाँ मिलती हैं। जलप्रवाह दक्षिण-पूर्व की ओर है। 
    मोर, अजय, हिंगला, ब्राह्मणी एवं द्वारिका आदि नदियाँ बहती हैं। 
    कोई भी नदी नाव चलाने योग्य नहीं है। पूर्व की ओर धान 
    की कृषि अधिक होती है। पश्चिमी भाग बीहड़ तथा अनुपजाऊ 
    है। धान के अलावा मक्का, चना, गन्ना आदि भी पैदा किया जाता 
    है। जलवायु शुष्क रहती है। वार्षिक वर्षा का औसत ५७ इंच 
    है। अत: नदियों में बाढ़ अधिक आती है। अजय नदी के किनारे 
    कुछ मात्रा में कोयला तथा पश्चिम की ओर लोहा मिलता है। 
    इसके अलावा चूना पत्थर, अभ्रक, चीनी मिट्टी, बालू पत्थर 
    आदि भी मिलता है। रायपुर, इलाम बाजार, अलुंदा, सूरी आदि 
    में सूती कपड़ा तथा विष्णुपुर, करिधा, तांतिपार आदि में रेशमी 
    कपड़ा बुना जाता है। पूर्व में रेशम उद्योग काफी महत्वपूर्ण 
    है।</p>
</div>
</body></html>