<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >करंजा 
  </b> १. अकोला जिले 
  के मुर्तजापुर 
  नामक ताल्लुके 
  का एक प्रमुख नगर 
  है। इसकी स्थिति 
  २०रू २९फ़ उ.अ. तथा ७७रू ३०फ़ पू.दे. 
  है। </font></p>
<font size="2"> 
<p><font    size="4">इस नगर 
  का नाम एक संत 
  के नाम पर पड़ा 
  है। कहा जाता 
  है, उस संत को 
  अंबादेवी का 
  अभय वरदान मिला 
  था। आज भी एक सरोवर 
  तथा मंदिर उस 
  संत से संबंधित 
  बताए जाते हैं। 
  इस नगर के बाहर 
  अनेक भग्नावशेष 
  हैं जो इसके प्राचीन 
  इतिहास पर अस्पष्ट 
  प्रकाश डालते हैं। 
  ऐसा ज्ञात होता 
  है कि पहले इस 
  नगर के चारों 
  ओर प्राचीन था 
  जो समतल सा 
  हो गया है। यह 
  नगर एक पक्की सड़क 
  द्वारा मुर्तजापुर 
  से संबद्ध है।</font></p>
<p><font    size="4">२. इसी नाम 
  का एक प्रायद्वीप 
  बंबई पत्तन से 
  लगभग छह मील 
  दक्षिण-पूर्व स्थित 
  है। इसकी लंबाई 
  करीब आठ मील 
  तथा चोड़ाई चार 
  मील है। इसका 
  अधिक भाग पठारी 
  है। यहाँ का मुख्य 
  उद्यम चावल की खेती 
  करना, मछली 
  मारना और 
  मदिरा तथा नमक 
  बनाना है। इस 
  प्रायद्वीप की मुख्य 
  बस्ती यूरान 
  है।	(ब.प्र.रा.)</font></p>
</font> 
</body></html>