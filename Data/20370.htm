<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >एम्स </b>१. पश्चिमी 
  जर्मनी में लाहन 
  नदी के तट पर 
  काब्लेंज से ११ मील 
  पूर्व, कासेल 
  तथा बर्लिन रेलवे 
  लाइन पर स्थित 
  एक नगर है। यहाँ 
  चाँदी तथा सीसे 
  की खदानें हैं। 
  एम्स अपने गरम तथा 
  खारे जलस्रोत 
  के लिए प्रसिद्ध है। 
  इस नगर का इतिहास 
  नवीं शताब्दी से 
  प्रारंभ होता 
  है।</font></p>
<font  size="2">
<p><font   size="4">२. पश्चिमी जर्मनी 
  की एक नदी है जो 
  टयूटोबर्जेन 
  वाल्ड की दक्षिणी 
  ढाल से ३५८ फुट की 
  ऊँचाई से निकलकर 
  वेस्टफ़ोलिया 
  तथा हैनोवर 
  से होकर डोलार्ट 
  के पूर्वी भाग, 
  एमडन, के ठीक दक्षिण 
  से होकर बहती 
  है। इसमें ४,६०० वर्ग 
  मील क्षेत्र का जल 
  आता है। इसकी 
  मुख्य शाखाएँ आहास, 
  हेसेल तथा लेडा 
  हैं। यह पापेनबर्ग 
  तक छोटे छोटे 
  जहाजों के यातायात 
  योग्य है। इससे 
  अनेक नहरों को 
  जल मिलता है। 
  सन् १८१८ ई. में इसे 
  नहर द्वारा राईन 
  नदी से संयुक्त 
  कर दिया गया 
  तथा डॉर्टमंड 
  एम्स और अन्य नहरों 
  के बन जाने से 
  इसका महत्व और 
  भी बढ़ गया है।	(श्या.सुं.श.)</font></p>
</font>
</body></html>