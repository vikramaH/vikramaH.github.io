<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >ओलिंपिया 
  </b>नगर प्राचीन 
  काल में ओलिंपिक 
  खेलों का स्थल 
  था। यह यूनान 
  देश के पश्चिमी 
  मोरिया में 
  रूफ़िया नदी के 
  उत्तरी किनारे 
  पर आधुनिक पिरगोस 
  नगर से ११ मील 
  पूर्व स्थित है।</font></p>
<font size="2"> 
<p><font    size="4">यूनान 
  के इतिहास में 
  इस नगर का धार्मिक 
  और राजनीतिक 
  महत्व रहा है। 
  हीरा का मंदिर 
  प्राचीनतम विद्यमान 
  भवन है जिसका 
  निर्माण, अपने 
  मौलिक रूप में, 
  संभवत: ईसा से 
  १,००० वर्ष पूर्व हुआ 
  था। यहाँ खेलों 
  की उत्पत्ति के संबंध 
  में विभिन्न धारणाएँ 
  हैं। एक मत के अनुसार 
  पहली दौड़ पेलौप्स 
  और आयनोमौस 
  के बीच हुई थी, 
  किंतु द्वितीय मतानुसार 
  यहाँ सर्वप्रथम 
  हेराकिल्स द्वारा 
  खेलकूदों का 
  उत्सव मनाया गया 
  था। ११वीं शताब्दी 
  के यूनानी लेखक 
  सेड़ीनस के अनुसार 
  ओलिंपिक उत्सव 
  ३९३ ई. तक ही मनाए 
  गए।</font></p>
<p><font    size="4">ओलिंपिया 
  अथवा ओलिंबिया 
  का वर्तमान गाँव 
  क्लादियस नदी 
  के दूसरे तट 
  पर स्थित है। यहाँ 
  एक संग्रहालय भी 
  है।	(श्री.ना.मे.)</font></p>
</font> 
</body></html>