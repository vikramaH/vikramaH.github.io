<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="5"><b  >जेनोआ </b></font><font    size="4">(</font><font padma_font_family_property="Times New Roman, Times, serif" face="Times New Roman, Times, serif" size="4">Genoa</font><font    size="4">) स्थिति : ४४</font><sup><font padma_font_family_property="Times New Roman, Times, serif" face="Times New Roman, Times, serif" size="4">o</font></sup><font    size="4"> २४' उ</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> अ</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> तथा ८</font><sup><font padma_font_family_property="Times New Roman, Times, serif" face="Times New Roman, Times, serif" size="4">o</font></sup><font    size="4"> ५७' पू</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4"> दे</font><font padma_font_family_property="Times New Roman, Times, serif" face="Times New Roman, Times, serif" size="4">o</font><font    size="4">। <b  >यह जेनोआ प्रदेश की राजधानी तथा इटली का मुख्य बंदरगाह है।</b> यह नगर जेनोआ खाड़ी में ऐसे स्थल पर स्थित है जो बंदरगाह के लिये बहुत उपयुक्त है। </font></p><p>
<font    size="4">आधुनिक
 नगर को दो विभागों में बाँटा जा सकता है : पहला, चारों ओर से ऊँची दीवारों
 से घिरा हुआ प्राचीनतम भाग तथा दूसरा नगर का नवीनतम भाग, जो बंदरगाह के 
पूर्व की ओर पुराने बाँध के पास है। नगर की दीवारों में आठ राजद्वार हैं, 
जिनमें पूर्व के द्वारों में पोर्ट पिला (</font><font padma_font_family_property="Times New Roman, Times, serif" face="Times New Roman, Times, serif" size="4">Porta Pila</font><font    size="4">) तथा पोर्ट रोमन (</font><font padma_font_family_property="Times New Roman, Times, serif" face="Times New Roman, Times, serif" size="4">Porta Roamana</font><font    size="4">) और पश्चिम के द्वारों में पोर्ट लैंटर्न (</font><font padma_font_family_property="Times New Roman, Times, serif" face="Times New Roman, Times, serif" size="4">Porta Lanterna</font><font    size="4">) अथवा लाइट हाउस आकर्षक हैं। </font></p><p>
<font    size="4">शताब्दियों
 से यह इटली के महान् कलाकारों तथा विद्वानों का जन्मस्थान रहा है, जिनमें
 पूर्व रोमन काल के क्रिस्टोफर कोलंबस, देशभक्त मात्सीनि (</font><font padma_font_family_property="Times New Roman, Times, serif" face="Times New Roman, Times, serif" size="4">Maxxini</font><font    size="4">), तथा बेलावादक पैगानीनि (</font><font padma_font_family_property="Times New Roman, Times, serif" face="Times New Roman, Times, serif" size="4">Paganini</font><font    size="4">)
 उल्लेखनीय हैं। आज भी यह सांस्कृतिक तथा वैज्ञानिक केंद्र बना हुआ है। 
यहाँ की प्राचीन दर्शनीय वस्तुओं में मध्यकालीन महल तथा काले और श्वेत 
संगमरमर से बने गिरजाघर प्रमुख हैं। </font></p><font  size="4">
<p  >वर्तमान समय में इटली का 
लगभग ५० प्रति शत आयात निर्यात इसी बंदरगाह द्वारा संपन्न होता हैं। यहाँ 
का मुख्य निर्यात, इस्पात, स्वचालित यंत्र, जलपोत तथा वायुयान के इंजन, 
शीत-ताप-नियंत्रक यंत्र, संगमरमर, कागज, कपड़े, खाद्य पदार्थ, जैतून का तेल,
 शराब, फल तथा रसायनक हैं।</p>
</font>
<p align="RIGHT"><font padma_font_family_property="Times New Roman, Times, serif" face="Times New Roman, Times, serif" size="4">[</font><font style="text-align: left;"    size="4">विजयराम 
  सिंह</font><font padma_font_family_property="Times New Roman, Times, serif" face="Times New Roman, Times, serif" size="4">]</font></p>
<font size="2"></font></body></html>