<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font ><b  >उम्मेदसिंह</b></font><font   >
 १. कोटा (राजस्थान) के राजा। इनके पिता का नाम गुमानसिंह था। १८२७ ई. में 
गुमानसिंह की मृत्यु हुई तो उम्मेदसिंह मात्र १० वर्ष के थे। अत: कोटा 
राज्य के प्रधान मंत्री जालिमसिंह के संरक्षण में इन्होंने राजगद्दी 
सँभाली। जालिमसिंह ने मराठों के उत्पात से कोटा राज्य को बचाए रखने के लिए 
अंग्रेजों से मित्रता की। १८६० ई. में कर्नल मानसन, युद्ध में होल्कर से 
हारकर, कोटा चले गए तो जालिमसिंह ने उनकी पूरी सहायता की, लेकिन होल्कर के 
नाराज हो जाने के डर से उन्हें नगर से दूर ही रखा। १८७४ ई. में अंग्रेजी 
सरकार ने होल्कर के राज्य के चार परगने जालिमसिंह को पुरस्कारस्वरूप देने 
चाहे, परंतु उन्होंने उक्त परगने स्वयं न लेकर अपने स्वामी उम्मेदसिंह को 
दिलवा दिए।		(कै.चं.श.)</font></p>
<font size="2"></font></body></html>