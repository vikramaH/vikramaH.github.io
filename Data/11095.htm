<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font   ><b  >आसन</b> 
  (बैठना, बैठने 
  का आधार, बैठने 
  की विशेष प्रक्रिया) 
  पातंजल योगदर्शन 
  में विवृत्त अष्टांगयोग 
  में इस क्रिया का 
  स्थान तृतीय एवं 
  गोरक्षनाथादि 
  द्वारा प्रवर्तित 
  षडंगयोग में 
  प्रथम है। चित्त की 
  स्थिरता, शरीर 
  एवं उसके अंगों 
  की दृढ़ता और 
  कायिक सुख के 
  लिए इस क्रिया का 
  विधान मिलता 
  है। विभिन्न ग्रंथों 
  में आसन के लक्षण 
  हैं</font><font padma_font_family_property="Symbol" face="Symbol" size="2">-</font><font   >उच्च 
  स्वास्थ्य की प्राप्ति, 
  शरीर के अंगों 
  की दृढ़ता, प्राणायामादि 
  उत्तरवर्ती साधनक्रमों 
  में सहायता, स्थिरता, 
  सुख दायित्व आदि। 
  पंतजलि ने स्थिरता 
  और सुख को 
  लक्षणों के रूप 
  में माना है। प्रयत्नशैथिल्य 
  और परमात्मा 
  में मन लगाने 
  से इसकी सिद्धि 
  बतलाई गई है। 
  इसके सिद्ध होने 
  पर द्वंद्वों का 
  प्रभाव शरीर 
  पर नहीं पड़ता। 
  किंतु पतंजलि 
  ने आसन के भेदों 
  का उल्लेख नहीं किया। 
  उनके व्याख्याताओं 
  ने अनेक भेदों 
  का उल्लेख (जैसे-पद्मासन, 
  भद्रासन आदि) किया 
  है। इन आसनों का 
  वर्णन लगभग सभी 
  भारतीय साधनात्मक 
  साहित्यमें मिलता 
  है। अहिर्बुध्न्य, वैष्णव 
  जैसी संहिताओं 
  तथा पांचरात्र 
  जैसे वैष्णव ग्रंथों 
  में एवं हठयोगप्रदीपिका, 
  घेरंडसंहिता, 
  </font></p>
<font > 
<p></p>
</font> 
</body></html>