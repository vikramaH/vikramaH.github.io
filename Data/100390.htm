<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">लिलिएसी कुल </span></b><span   style="font-size: 14pt; font-family: DV-TTSurekhEN;">के 
    एक बीजपत्री पादप (</span><span padma_font_family_property="Courier" style="font-size: 14pt; font-family: Courier;">monocotybdon</span><span   style="font-size: 14pt; font-family: DV-TTSurekhEN;">) प्राय: विश्वव्यापी 
    हैं। इस कुल के पौधे अधिकतर शाकीय होते हैं, जो अपने 
    संयुताक्ष प्रकंद, अथवा बल्व का प्रकंद (</span><span padma_font_family_property="Courier" style="font-size: 14pt; font-family: Courier;">root 
    stock</span><span   style="font-size: 14pt; font-family: DV-TTSurekhEN;">) द्वारा चिर जीवित रहते हैं। थोड़े से पौधे क्षुप, 
    या छोटे वृक्ष रूप में भी होते हैं, जैसे युका (</span><span padma_font_family_property="Courier" style="font-size: 14pt; font-family: Courier;">Yucca</span><span   style="font-size: 14pt; font-family: DV-TTSurekhEN;">), 
    ड्रासिना (</span><span padma_font_family_property="Courier" style="font-size: 14pt; font-family: Courier;">Dracaena</span><span   style="font-size: 14pt; font-family: DV-TTSurekhEN;">) आदि। इनमें उत्तर 
    वृद्धि भी होती है। अनेक पौधे मरुद्भिदी, धीकुँवार (</span><span padma_font_family_property="Courier" style="font-size: 14pt; font-family: Courier;">Aloe</span><span   style="font-size: 14pt; font-family: DV-TTSurekhEN;">) 
    सदृश कुछ मांसल या सरस, चौपचीनी या स्माइलेक्स (</span><span padma_font_family_property="Courier" style="font-size: 14pt; font-family: Courier;">Smilax</span><span   style="font-size: 14pt; font-family: DV-TTSurekhEN;">) 
    तथा ग्लोरिओसा (</span><span padma_font_family_property="Courier" style="font-size: 14pt; font-family: Courier;">Gloriosa</span><span   style="font-size: 14pt; font-family: DV-TTSurekhEN;">) सदृश्, कुछ आरोही 
    और रसकस (</span><span padma_font_family_property="Courier" style="font-size: 14pt; font-family: Courier;">Ruscus</span><span   style="font-size: 14pt; font-family: DV-TTSurekhEN;">) एवं शतावरी (</span><span padma_font_family_property="Courier" style="font-size: 14pt; font-family: Courier;">Asparagus</span><span   style="font-size: 14pt; font-family: DV-TTSurekhEN;">) 
    सदृश्, कुछ पर्णाभस्तंभ (</span><span padma_font_family_property="Courier" style="font-size: 14pt; font-family: Courier;">phylloclade</span><span   style="font-size: 14pt; font-family: DV-TTSurekhEN;">) युक्त होते हैं। इस 
    कुल के २०० वंश तथा २०० स्पीशीज ज्ञात हैं।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">पुष्पक्रम</span></b><span style="font-size: 14pt; font-family: DV-TTSurekhEN;"> </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> प्राय: असीमाक्षी 
    (</span><span padma_font_family_property="Courier" style="font-size: 14pt; font-family: Courier;">racemose</span><span   style="font-size: 14pt; font-family: DV-TTSurekhEN;">) शाखाएँ समीमाक्षी। प्याज (</span><span padma_font_family_property="Courier" style="font-size: 14pt; font-family: Courier;">cymose</span><span   style="font-size: 14pt; font-family: DV-TTSurekhEN;">) 
    आदि के छत्रक सदृश पुष्पक्रम वास्तव में मिश्रित समीमाक्ष हैं। पुष्प 
    प्राय: द्विलिंगी (</span><span padma_font_family_property="Courier" style="font-size: 14pt; font-family: Courier;">bisexual</span><span   style="font-size: 14pt; font-family: DV-TTSurekhEN;">) पंच-चक्रिक (</span><span padma_font_family_property="Courier" style="font-size: 14pt; font-family: Courier;">pentacyclic</span><span   style="font-size: 14pt; font-family: DV-TTSurekhEN;">), 
    त्रितयी (</span><span padma_font_family_property="Courier" style="font-size: 14pt; font-family: Courier;">trimerous</span><span   style="font-size: 14pt; font-family: DV-TTSurekhEN;">), त्रिज्या सममित (</span><span padma_font_family_property="Courier" style="font-size: 14pt; font-family: Courier;">actinomorphic</span><span   style="font-size: 14pt; font-family: DV-TTSurekhEN;">), 
    जायांगाधर (</span><span padma_font_family_property="Courier" style="font-size: 14pt; font-family: Courier;">hypogynous</span><span   style="font-size: 14pt; font-family: DV-TTSurekhEN;">), परिदल पुंज (</span><span padma_font_family_property="Courier" style="font-size: 14pt; font-family: Courier;">perianth</span><span   style="font-size: 14pt; font-family: DV-TTSurekhEN;">) 
    ३</span><span style="font-size: 14pt; font-family: Symbol;"><span padma_font_family_property="Symbol" style="">+</span></span><span   style="font-size: 14pt; font-family: DV-TTSurekhEN;">३ स्वतंत्र या कुछ 
    जुड़ा हुआ, दलाभ (</span><span padma_font_family_property="Courier" style="font-size: 14pt; font-family: Courier;">petaloid</span><span   style="font-size: 14pt; font-family: DV-TTSurekhEN;">), पुंकेसर (</span><span padma_font_family_property="Courier" style="font-size: 14pt; font-family: Courier;">stamen</span><span   style="font-size: 14pt; font-family: DV-TTSurekhEN;">) 
    दो चक्करों में ३ या ६, प्राय: अंतमुँख परागकोश, अंडप तीन, 
    युक्तांडप प्राय: उत्तरी (कभी अधोवर्ती) बीजाडन्यास (</span><span padma_font_family_property="Courier" style="font-size: 14pt; font-family: Courier;">placentation</span><span   style="font-size: 14pt; font-family: DV-TTSurekhEN;">) 
    प्राय: अक्षीय, बीजांड एक या अनेक (प्रत्येक विवर में दो पंक्तियों 
    में), फल कोष्ठ विदारक (</span><span padma_font_family_property="Courier" style="font-size: 14pt; font-family: Courier;">loculicidal</span><span   style="font-size: 14pt; font-family: DV-TTSurekhEN;">) या पटविदारक (</span><span padma_font_family_property="Courier" style="font-size: 14pt; font-family: Courier;">septicidal</span><span   style="font-size: 14pt; font-family: DV-TTSurekhEN;">), 
    कुछ पादपों में भरी।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">परागण</span></b><span style="font-size: 14pt; font-family: DV-TTSurekhEN;"> </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> स्वयं तथा अपर 
    दोनों रीतियों से, सिला (</span><span padma_font_family_property="Courier" style="font-size: 14pt; font-family: Courier;">Scilla</span><span   style="font-size: 14pt; font-family: DV-TTSurekhEN;">), 
    ऐलियम (</span><span padma_font_family_property="Courier" style="font-size: 14pt; font-family: Courier;">Allium</span><span   style="font-size: 14pt; font-family: DV-TTSurekhEN;">) आदि में अंडाशय भित्ति 
    में, अंडपों के बीच तथा अन्य पुष्पों में परिपुष्प के आधार (</span><span padma_font_family_property="Courier" style="font-size: 14pt; font-family: Courier;">base</span><span   style="font-size: 14pt; font-family: DV-TTSurekhEN;">) पर मधु उत्सर्जित होता है। युका में परागणविधि 
    मनोरंजक है। यह एक विशेष कीट प्रोनुवा युकासिला (</span><span padma_font_family_property="Courier" style="font-size: 14pt; font-family: Courier;">Pronuba yuccasella</span><span   style="font-size: 14pt; font-family: DV-TTSurekhEN;">) द्वारा होता है। पुष्पों 
    के खिलते ही यह कीट अंदर घुसता है और परागकोशों से 
    पराग एकत्रित कर, इसे एक छोटी गोली के रूप में बनाकर 
    अपनी शृंगिका (</span><span padma_font_family_property="Courier" style="font-size: 14pt; font-family: Courier;">antenna</span><span   style="font-size: 14pt; font-family: DV-TTSurekhEN;">) में दबा लेता है। अब 
    वह पुष्प के अंडाशय पर बैठकर यह टटोलता है कि उससे बीजांड 
    कहाँ हैं। जहाँ एक बीजांड होता है, ठीक उसके बाहर अंडाशय 
    भित्ति में वह एक छेद कर देता है और उसमें एक अंडा दे देता 
    है। फिर दौड़कर वह वर्तिकाग्र पर पहुँचता है और शृंगिका 
    में दबाई हुई परागकण की गोली में से कुछ परागकण 
    वर्तिकाग्र पर रखकर अपनी टाँगों द्वारा जितना हो सकता है 
    भीतर दबा देता है। इसके बाद कीट पुन: अंडाशय पर लौट 
    आता है। दूसरे बींजांड को टटोलकर यह कीट अंडाशय की भित्ति 
    में पुन: दूसरा छेद कर एक और अंडा दे देता है तथा फिर 
    वह वर्तिकाग्र पर दौड़ जाता है और पहले की भाँति परागकण 
    उसके भीतर दबा देता है। ऐसा वह बारंबार करता है और 
    अंडाशय भित्ति में अपने कई अंडे दे देता है। कुछ समय बाद 
    इधर कीट के अंडे, डिंभक आदि तैयार होते हैं और उधर अनेक 
    बीजांड निषेचित होकर मुलायम बीज के रूप में तैयार हो 
    जाते हैं। अब डिंभक और बीज में एकत्रित भोज्य सामग्री के बीच 
    अंडाशय की भित्ति की केवल थोड़ी सी ही कोशिकाएँ शेष बची 
    रहती हैं। डिंभक इन्हें काट डालता है और बीच की भोजन 
    सामग्री के सहारे बढ़ने लगता है। इस प्रकार युका और प्रोनुबा 
    युकासिला कीट का जीवन परस्पर संबंधित है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">इस 
    कुल के मुख्य पौधे ये हैं : १. प्याज या ऐलियम सीपा (</span><span padma_font_family_property="Courier" style="font-size: 14pt; font-family: Courier;">Allium 
    cepa</span><span   style="font-size: 14pt; font-family: DV-TTSurekhEN;">), २. लहसुन या ऐलियम सेटाइवम (</span><span padma_font_family_property="Courier" style="font-size: 14pt; font-family: Courier;">Allium 
    sativum</span><span   style="font-size: 14pt; font-family: DV-TTSurekhEN;">) (इन दोनों की पर्याप्त खेती की जाती 
    है), ३. शतावरी या ऐसपैरेगस (इसके प्र्ह्रसित (</span><span padma_font_family_property="Courier" style="font-size: 14pt; font-family: Courier;">reduced</span><span   style="font-size: 14pt; font-family: DV-TTSurekhEN;">) 
    शल्कपत्रों के वक्ष में हरे पर्णाभ पर्व (</span><span padma_font_family_property="Courier" style="font-size: 14pt; font-family: Courier;">cladodes</span><span   style="font-size: 14pt; font-family: DV-TTSurekhEN;">) 
    निकलते हैं तथा इसकी जड़े सगंध होती है), ४. अग्निशिखा 
    या ग्लोरिओसा सुपर्वा (</span><span padma_font_family_property="Courier" style="font-size: 14pt; font-family: Courier;">Gloriosa superba</span><span   style="font-size: 14pt; font-family: DV-TTSurekhEN;">) (इसके पत्तों 
    का अग्रभाग तंतु रूप हो जाता है), ५. चोपचीनी या स्माइलैक्स 
    (इसका शिराविन्यास जालिकावत है; एक मत के अनुसार इसके 
    अनुपत्रों का अग्रभाग तंतु रूप में परिवर्तित हो जाता है), ६. 
    रसकस (यह पर्णाभस्तंभ का एक अच्छा उदाहरण है), ७. धीकुवार 
    या एलो (मांसल पत्तियों से युक्त औषधि पादप है), ८. युका 
    तथा ड्रासिना (छोटे क्षुपी पादप हैं, जिनमें परवर्ती वृद्धि (</span><span padma_font_family_property="Courier" style="font-size: 14pt; font-family: Courier;">secondary 
    growth</span><span   style="font-size: 14pt; font-family: DV-TTSurekhEN;">) होती है)।</span></p>
  <h1   style="text-align: center;" align="center">चित्र. लंबे श्वेत पुष्पोंवाली 
    लिलि</h1>
  <p class="MsoNormal" style="text-align: center;" align="center"><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">Lilium logiflorum</span><span   style="font-size: 14pt; font-family: DV-TTSurekhEN;">)</span></p>
  <p class="MsoNormal" style="text-align: center;" align="center"><span   style="font-size: 14pt; font-family: DV-TTSurekhEN;">नीचे : शल्की शल्क कंद पर दो छोटे शल्क 
    कंद लगे हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">९. 
    ऐस्फोडलस (</span><span padma_font_family_property="Courier" style="font-size: 14pt; font-family: Courier;">Asphodelus</span><span   style="font-size: 14pt; font-family: DV-TTSurekhEN;">) (एक अपतृण (</span><span padma_font_family_property="Courier" style="font-size: 14pt; font-family: Courier;">weed</span><span   style="font-size: 14pt; font-family: DV-TTSurekhEN;">) 
    है, जिसके सामान्य वल्कुट (</span><span padma_font_family_property="Courier" style="font-size: 14pt; font-family: Courier;">general cortex</span><span   style="font-size: 14pt; font-family: DV-TTSurekhEN;">) 
    में भी जड़ें होती हैं।<span style=""> </span>(विद्याभास्कर 
    शुक्ल)</span></p>
</div>
</body></html>