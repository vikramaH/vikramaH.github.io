<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="5"><b  >गैरत 
  मोहम्मद इब्राहीम</b></font><font    size="4"> 
  सम्राट् शाहजहाँ 
  के यहाँ पहले 
  ४०० सवारों का 
  मंसबदार था। 
  फिर इसने शुजाअत 
  खाँ की पदवी 
  के साथ १००० सवारों 
  का मंसब प्राप्त 
  किया। महाराज 
  जसवंतसिंह और 
  दाराशिकोह 
  से औरंगजेब 
  के युद्ध के पश्चात् 
  इसका मंसब बढ़कर 
  ५००० सवारों का 
  हो गया। दाराशिकोह 
  से द्वितीय युद्ध 
  में भी यह औरंगजेब 
  के साथ रहा। समय 
  ने करवट ली, 
  इसके मंसब छिने 
  और फिर दिए 
  गए। कालांतर 
  में यह गैरत खाँ 
  की उपाधि से विभूषित 
  हो जौनपुर 
  का सूबेदार 
  नियुक्त हुआ। वहाँ 
  से इसे सीसौदियों 
  और राठौरों 
  के विरुद्ध सुल्तान 
  मोहम्मद अकबर 
  के साथ भेजा 
  गया। पर यह शाहजादे 
  के साथ औरंगजेब 
  से ही युद्ध करने 
  लगा। फलत: कैद 
  कर लिया गया। 
  बहुत दिनों बाद 
  छूटने पर तीन 
  हजारी सवार 
  के मसंब के साथ 
  जौनपुर का 
  फौजदार नियुक्त 
  हुआ।</font></p>
<b></b>
<p><font  size="5"><b></b></font></p>
</body></html>