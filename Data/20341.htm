<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font size="4"><b><font   >एडगर स्नो</font></b></font><font    size="4"> 
  (१९०५-७२), प्रसिद्ध पत्रकार, 
  लेखक और चीनी 
  मामलों के विशेषज्ञ। 
  इनका जन्म १९०५ ई. में 
  हुआ था। ये चीनी 
  नेता माओत्से 
  तुंग के अनन्य मित्रों 
  में थे। माओत्से 
  तुंग का प्रथम 
  जीवनचरित्र इन्होंने 
  ही प्रकाशित किया 
  था। अप्रैल, १९७१ ई. में 
  एडगर स्नो ने दुनिया 
  को पहली बार 
  सूचना दी थी 
  की किसी तीसरे 
  राष्ट्र के माध्यम 
  से अति शीघ्र चीन 
  और अमरीका 
  में संबंध स्थापित 
  होने जा रहे 
  हैं। एडगर स्नो द्वारा 
  दी गई उक्त सूचना 
  के दो महीने 
  बाद दुनिया 
  को पता चला 
  कि राष्ट्रपति 
  निक्सन के विशेष 
  सलाहकार डा. 
  किसिंगर पीकिंग 
  गए हैं और अन्य चीनी 
  नेताओं के अतिरिक्त 
  उन्होंने माओत्से 
  तुंग से भी मुलाकात 
  की है। बाद में 
  स्वयं राष्ट्रपति 
  निक्सन चीन गए और 
  अमरीका तथा 
  चीन के बीच संबंध 
  स्थापित हुए। १६ फरवरी, 
  १९७२ को स्विट्ज़रलैंड 
  में, ६६ वर्ष की अवस्था 
  में, एडगर स्नो का 
  देहांत हो गया।	(कै.चं.श.)</font></p>
</body></html>