<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="5"><b  >जेंक्स, जेरेमिया ह्िवपिल </b></font><font    size="4">(१८५६-१९२२) <b  >अमरीकी अर्थशास्त्री। </b>मिशीगन
 और हेल (जर्मनी) विश्वविद्यालयों से शिक्षा प्राप्त कर वह गेल्सबर्ग, 
इंडियाना, कार्नेल और न्यूयार्क में अर्थशास्त्र और सामाजिक विज्ञान के 
प्राध्यापक रहे तथा १८९९ से १९०१ तक संयुक्तराज्य उद्योग आयोग के 
परामर्शदाता रहे। १९०२ के पश्चात् पूर्वी देशों में मुद्रा, श्रम, 
अंतर्देशीय कर-निर्धारण, और प्रशासन का अध्ययन किया। तदनंतर संयुक्तराज्य 
अंतर्राष्ट्रीय व्यापार आयोग एवं संयुक्त राज्य आवास आयोग के सदस्य 
(१९०७-१९१०), अमरीकी अर्थशास्त्र परिषद् के आयोग (१९०६-०७) और अलेक्जेंडर 
हैंमिल्टन संस्थान की निर्देशक समिति के अध्यक्ष रहे। 'दि ट्रस्ट प्राब्लम'
 के लेखक तथा कई प्रसिद्ध ग्रंथों के आप संपादक थे। </font></p>
<b></b>
<p padma_font_family_property="serif"> </p>
</body></html>