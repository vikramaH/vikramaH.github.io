<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="4"><b  >कृमि</b></font><font    size="4">
 शब्द प्राय: उन सभी क्षुद्र प्राणियों के लिए प्रयुक्त होता है जिनका शरीर
 लंबा एवं बेलनाकार होता है और जो रेंगकर चलते हैं। कृमि अनेक प्रकार के 
होते हैं और सभी की बाह्य रचना भिन्न होती है। इसी कारण इनके वर्गीकरण में 
कठिनाई होती है। चिपटे कृमि के अंतर्गत एक समूह स्वतंत्र प्लैनेरियंस </font><font padma_font_family_property="Times New Roman, Times, serif" face="Times New Roman, Times, serif" size="4">(Planarians)</font><font    size="4"> तथा दो पराश्रयी कृमियों, फ्लूक </font><font padma_font_family_property="Times New Roman, Times, serif" face="Times New Roman, Times, serif" size="4">(Flukes)</font><font  size="4"> </font><font padma_font_family_property="Times New Roman, Times, serif" face="Times New Roman, Times, serif" size="4">[</font><font    size="4">चित्र २ (१) तथा चित्र ३ (२)</font><font padma_font_family_property="Times New Roman, Times, serif" face="Times New Roman, Times, serif" size="4">]</font><font    size="4"> तथा फीताकृमियों </font><font padma_font_family_property="Times New Roman, Times, serif" face="Times New Roman, Times, serif" size="4">(Tape worms)</font><font  size="4"> </font><font padma_font_family_property="Times New Roman, Times, serif" face="Times New Roman, Times, serif" size="4">[</font><font    size="4">चित्र २ (२)</font><font padma_font_family_property="Times New Roman, Times, serif" face="Times New Roman, Times, serif" size="4">]</font><font    size="4"> का आता है। प्लैनेरियंस </font><font padma_font_family_property="Times New Roman, Times, serif" face="Times New Roman, Times, serif" size="4">[</font><font    size="4">चित्र ३ (२)</font><font padma_font_family_property="Times New Roman, Times, serif" face="Times New Roman, Times, serif" size="4"> ]</font><font    size="4"> पोखरी और सरिताओं में पाए जाते हैं। फ्लूक या तो चूसक </font><font padma_font_family_property="Times New Roman, Times, serif" face="Times New Roman, Times, serif" size="4">(suckers)</font><font    size="4"> द्वारा मछलियों के गलफड़ों से चिपके होते हैं, या बाह्य पराश्रयी </font><font padma_font_family_property="Times New Roman, Times, serif" face="Times New Roman, Times, serif" size="4">(ecteparasites)</font><font    size="4"> होते हैं और इनके जीवन इतिहास में केवल एक ही पोषक होता है, अथवा ये अंत: पराश्रयी </font><font padma_font_family_property="Times New Roman, Times, serif" face="Times New Roman, Times, serif" size="4">(endoparasite)</font><font    size="4"> होते हैं और यकृत, रक्त तथा फुफ्फुस से चिपके रहते हैं। फीताकृमि बिना बाह्यत्वचा </font><font padma_font_family_property="Times New Roman, Times, serif" face="Times New Roman, Times, serif" size="4">(epidermis)</font><font    size="4"> के होते हैं: इनके मुख ओर भोजन नली नहीं होती। अधिकांश फीताकृमि पृष्टवंशियों की आँत में पाए जाते हैं। टीनिया सोलिअम </font><font padma_font_family_property="Times New Roman, Times, serif" face="Times New Roman, Times, serif" size="4">(Taenia solium) </font><font    size="4">सूअर में ओर टीनिया सैजिनाटा </font><font padma_font_family_property="Times New Roman, Times, serif" face="Times New Roman, Times, serif" size="4">(Taenia saginata) </font><font    size="4">अन्य पशुओं एवं मनुष्यों में पाया जाता है। गोलकृमि </font><font padma_font_family_property="Times New Roman, Times, serif" face="Times New Roman, Times, serif" size="4">(Round worms) </font><font    size="4">की आकृति बेलनाकार होती है और ये स्वतंत्र अथवा पराश्रयी होते है, चित्र ३ (१)। मनुष्यों में पाए जानेवाले पिनवर्म </font><font padma_font_family_property="Times New Roman, Times, serif" face="Times New Roman, Times, serif" size="4">(Pin worm) </font><font    size="4">, अंकुश कृमि </font><font padma_font_family_property="Times New Roman, Times, serif" face="Times New Roman, Times, serif" size="4">(Hook worm) [</font><font    size="4">चित्र २(३)</font><font padma_font_family_property="Times New Roman, Times, serif" face="Times New Roman, Times, serif" size="4">]</font><font    size="4">, फाइलेरिया कृमि एवं एलिफैंटाइसिस </font><font padma_font_family_property="Times New Roman, Times, serif" face="Times New Roman, Times, serif" size="4">(Elephantisis) </font><font    size="4">के कृमि इसके उदाहरण हैं। रोमकृमि </font><font padma_font_family_property="Times New Roman, Times, serif" face="Times New Roman, Times, serif" size="4">(Hair worm) </font><font    size="4">प्राय:
 झरनों में पाए जाते हैं। ये किशोरावस्था में पराश्रयी होते हैं, किंतु 
वयस्क होने पर अपना पोषण स्वयं करते हैं। काँटा सिरधारी </font><font padma_font_family_property="Times New Roman, Times, serif" face="Times New Roman, Times, serif" size="4">(Spiny heabed) </font><font    size="4">कृमिपृष्ठवंशियों की भोजननली में पाए जाते हैं। रिबन कृमि </font><font padma_font_family_property="Times New Roman, Times, serif" face="Times New Roman, Times, serif" size="4">(Ribbon worm) </font><font    size="4">चिपटे, लंबे, दूसरे का आखेट करनेवाले हिंस्रजीवी एवं मंदगति होते हैं। खंडित कृमियों </font><font padma_font_family_property="Times New Roman, Times, serif" face="Times New Roman, Times, serif" size="4">(Segmented worm) </font><font    size="4">अर्थात् केंचुए चित्र ३(३), नियरीज़ </font><font padma_font_family_property="Times New Roman, Times, serif" face="Times New Roman, Times, serif" size="4">(Nereis) </font><font    size="4"> चित्र ३(४), जोंक </font><font padma_font_family_property="Times New Roman, Times, serif" face="Times New Roman, Times, serif" size="4">[</font><font    size="4">चित्र १(१)</font><font padma_font_family_property="Times New Roman, Times, serif" face="Times New Roman, Times, serif" size="4"> ]</font><font    size="4"> इत्यादि का शरीर खंडो में बँटा होता है। ये वलयी कहलाते हैं। (ज. प्र. थ.)</font></p>
<font size="2"></font></body></html>