<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">ल सर, उस्ताख </span></b><span   style="font-size: 14pt; font-family: DV-TTSurekhEN;">(१६१६-१७</span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;">५५) उस्ताख ल सर 
    वूएट नामक चित्रकार का शिष्य था और उसी शैली में उसके अधिकतर 
    चित्र बने मिलते हैं। सर्वप्रथम उसने लैंबर्ट होटेल में, कैविनेट 
    दामोर के लिए १६४६-४७ में क्यूपिड का इतिहास चित्रित किया। 
    कैबिनेट देम्यूसेज के लिए भी उसने चित्र बनाए। इनमें रफील 
    तथा पूसाँ की कला का प्रभाव विशेष रूप से दिखाई पड़ता 
    है। सेंट ब्रूनों के जीवन से संबंधित उसके सारे चित्रों में भी 
    पूसाँ का यथेष्ट प्रभाव है। बाद में उसके चित्रों में रफील की 
    कला प्रभावशाली हुई। पेरिस और फ्रांस के अन्य संग्रहालयों 
    में उसके चित्र प्राप्त हैं।<span   style="">   </span>(रामचंद्र 
    शुक्ल)</span></p>
</div>
</body></html>