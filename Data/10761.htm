<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<font >
<p  ><b  >आंटीब्स </b>आंटीब्स 
  दक्षिण फ्रांस में 
  भूमध्यसागर 
  के तट पर स्थित 
  एक स्वास्थ्यकर नगर 
  है, जहाँ शरत्काल 
  में बाहर से अनेक 
  लोग आते हैं। 
  इसकी स्थापना 
  यूनानियों द्वारा 
  लगभग ३४० ई.पू. में 
  हुई थी। इत्र एवं 
  चाकलेट के उद्योग 
  के लिए विख्यात 
  होने के अतिरिक्त 
  यह फूल, संतरा, 
  सूखे फल, जैतून 
  (ऑलिव) तथा मछली 
  का निर्यात करता 
  है। शीतकालीन 
  मिंस्ट्रेल नामक 
  उत्तरी पश्चिमी 
  वायु से सुरक्षित 
  होने के कारण 
  यह यूरोप के 
  धनवानों का 
  क्रीड़ा स्थल है। यहाँ 
  अनेक होटल, विनोदगृह, 
  अद्भुत वाटिकाएँ 
  तथा रम्य स्थान 
  हैं।</p>
<p style="text-align: left;"   align="RIGHT">(न.कि.प्र.सिं.)</p>
<p><b></b></p>
</font> 
</body></html>