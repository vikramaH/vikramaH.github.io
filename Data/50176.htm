<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >टॉडा 
  </b>स्थिति : २६<font padma_font_family_property="Symbol" face="Symbol">�</font> 
  ३४<font padma_font_family_property="Symbol" face="Symbol">�</font> उ. अ. तथा ८२<font padma_font_family_property="Symbol" face="Symbol">�</font> 
  ४०<font padma_font_family_property="Symbol" face="Symbol">�</font> पू. दे.। यह 
  उत्तर प्रदेश में फैजाबाद 
  जनपद की टाँडा 
  तहसील (क्षेत्रफल 
  ३,५०० वर्ग मील) का 
  प्रशासनिक केंद्र 
  एवं प्रसिद्ध औद्योगिक 
  नगर है, जो फैजाबाद 
  नगर से पूर्व 
  घाघरा नदी के 
  दाहिने तट पर 
  उत्तर रेलमार्ग 
  की पुनर्निर्मित 
  अकबरपुर-टाँडा 
  शाखा का अंतिम 
  स्टेशन है। मध्यकाल 
  में परिवहनीय 
  नदीमार्ग तथा 
  नेपाल एवं सरयूपार 
  क्षेत्र को गंगा 
  घाटी के नगरों 
  से संबद्ध करनेवाले 
  स्थलमार्ग का संगमस्थल 
  होने के कारण 
  यहाँ व्यापार 
  की सुविधा थी। 
  १९वीं सदी में यह 
  नगर मलमल तैयार 
  करने में ढाका 
  (पूर्वी पाकिस्तान) 
  का प्रतिद्वंद्वी 
  हो गया था कपड़े 
  रँगने के कारखाने 
  खुल जाने तथा 
  सरकारी सहायता 
  मिलने के कारण 
  भविष्य में इसके 
  उन्नति करने की 
  आशा है। यहाँ 
  एक स्नातक महाविद्यालय, 
  चिकित्सालय तथा 
  अन्य छोटे सरकारी 
  कार्यालय हैं।														</font></p>
<p><font    size="4">(काशीनाथ 
  सिंह)</font></p>
</body></html>