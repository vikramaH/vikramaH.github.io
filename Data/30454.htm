<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b> 
<p><font  size="4"><b  >कौंडिन्य</b></font><font    size="4"> 
  मलय प्रायद्वीप 
  में ईसा की प्रथम 
  शताब्दी में हिंदू 
  राज्य कंबुज की 
  स्थापना करनेवाला 
  भारतीय जिसे 
  इंद्रप्रस्थ के राजा 
  आदित्यसेन का 
  पुत्र बताया जाता 
  है। अनुश्रुति है 
  कि कौंडिन्य को 
  स्वप्न में किसी देवता 
  ने धनुष देकर 
  समुद्रयात्रा के 
  लिये प्रेरित 
  किया था। इस प्रेरणा 
  के अनुसार वह 
  जहाज द्वारा फूनान 
  पहुँचा तथा वहाँ 
  की शासिका नागराजकन्या 
  सोमा से विवाह 
  कर उसने उसे एवं 
  उसकी प्रजा को 
  वस्त्रधारण करना 
  सिखाया। यह भी 
  अनुश्रुति है कि 
  कौंडिन्य ने उस देश 
  में पहुँचकर 
  एक भाला गाड़ दिया, 
  जो उसे द्रोणपुत्र 
  अश्वत्थामा द्वारा 
  प्राप्त हुआ था। तब 
  वहाँ उसने राज्य 
  की स्थापना की। 
  उसके वंशजों 
  के शासनकाल 
  में कुंबजराज्य 
  खूब फला फूला 
  एवं भारतीय संस्कृति 
  का केंद्र बन गया। 
  (पद्मा उपाध्याय)</font></p>
</body></html>