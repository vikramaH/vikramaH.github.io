<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b> 
<p><font  size="4"><b  >कीन, सर 
  जॉन</b></font><font    size="4"> 
  (लॉर्ड कीन) प्रथम 
  अफगान युद्ध के 
  समय अंग्रेजी सेना 
  के मुख्य सेनापति। 
  उन्होंने अफगानिस्तान 
  पर आक्रमण करके 
  कंदहार, गजनी 
  तथा काबुल पर 
  अधिकार कर दोस्त 
  मुहम्मद को हटाकर 
  शाहशुजा को 
  अफगानिस्तान का 
  अमीर बनाया 
  था। उन्होंने सिंध 
  के अमीरों को 
  भी अपने यहाँ 
  अंग्रेजी सेना रखने 
  और सिंध को 
  अंग्रेजों के संरक्षण 
  में करने पर 
  बाध्य किया था। 
  (मिथिलो चंद 
  पांडिया)</font></p>
<font size="2"></font></body></html>