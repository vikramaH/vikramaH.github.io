<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 14pt; font-family: DV-TTSurekhEN;">महाश्येन, </span></b><span   style="font-size: 14pt; font-family: DV-TTSurekhEN;">फैल्कोनिफॉर्मीज़ (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Falconiformes</span><span   style="font-size: 14pt; font-family: DV-TTSurekhEN;">) गण, ऐक्सिपिटर (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Accipitres</span><span   style="font-size: 14pt; font-family: DV-TTSurekhEN;">) 
    उपगण, फैल्कानिडी (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Falconidae</span><span   style="font-size: 14pt; font-family: DV-TTSurekhEN;">) कुल तथा ऐक्विलिनी (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Aquilinae</span><span   style="font-size: 14pt; font-family: DV-TTSurekhEN;">) उपकुल के अंतर्गत है।</span><span   style="font-size: 14pt; font-family: DV-TTSurekhEN;"> यह उपकुल दो 
    वर्गों में विभाजित है। ये दो वर्ग ऐक्विला स्थल महाश्येन (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Aquila 
    Land Eagle</span><span   style="font-size: 14pt; font-family: DV-TTSurekhEN;">) और हैलिई-एटस, जल महाश्येन (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Haliaeetus 
    Sea Eagle</span><span   style="font-size: 14pt; font-family: DV-TTSurekhEN;">) हैं। इस श्येन परिवार में लगभग तीन 
    सौ जातियाँ पाई जाती हैं। ये अनेक जातियाँ स्वभाव तथा 
    आकार प्रकार में एक दूसरे से भिन्न होती हैं तथा विश्व भर में 
    पाई जाती हैं। इस पक्षी को ऊँचाई से ही प्रेम है, धरातल 
    से नहीं। यह धरातल की ओर तभी दृष्टिपात करता है, जब इसे 
    कोई शिकार करना होता है। जैसा कि ऊपर बताया गया 
    है, इसकी दृष्टि बड़ी तीव्र होती है और यह धरातल पर विचरण 
    करते हुए अपने शिकार को ऊँचाई से ही देख लेता है। 
    </span><span style="font-size: 14pt; font-family: DV-TTSurekhEN;"> </span></p>
  <p class="MsoNormal"><span   style="font-size: 14pt; font-family: DV-TTSurekhEN;">प्राचीन काल से ही यह साहस एवं शक्ति 
    का प्रतीक माना गया है।</span><span   style="font-size: 14pt; font-family: DV-TTSurekhEN;"> संभवत इन्हीं कारणों 
    से सभी राष्ट्रों के कवियों ने इसका वर्णन किया है और 
    इसे रूस, जर्मनी, संयुक्त राज्य (अमरीका) आदि देशों में राष्ट्रीय 
    प्रतीक के रूप में माना गया है। भारत में इसे गरुड़ की संज्ञा 
    दी गई है तथा पौराणिक वर्णनों में इसे विष्णु का वाहन 
    कहा गया है। संभवत: तेज गति और वीरता के कारण ही यह 
    विष्णु का वाहन हो सका है। </span></p>
  <p class="MsoNormal"><span   style="font-size: 14pt; font-family: DV-TTSurekhEN;">अन्य 
    देशों के भी पौराणिक वर्णनों में इसका वर्णन आता है, जैसे 
    स्कैंडेनेविया में इसे तूफान का देवता माना गया है और 
    </span><span   style="font-size: 14pt; font-family: DV-TTSurekhEN;">यह 
    बताया गया है कि यह देव स्वर्ग लोक के एक छोर पर बैठकर 
    हवा का झोंका पृथ्वी पर फेंकता है। ग्रीसवासियों की, प्राचीन 
    विश्वास के अनुसार, ऐसी धारणा है कि उनके सबसे बड़े देवता, 
    ज़्यूस (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Zeus</span><span   style="font-size: 14pt; font-family: DV-TTSurekhEN;">), 
    को इस महाश्येन ने ही सहायतार्थ वज्र प्रदान किया था। </span></p>
  <p class="MsoNormal"><span   style="font-size: 14pt; font-family: DV-TTSurekhEN;">भगवान् विष्णु का वाहन होकर भी 
    इस पक्षी की मनोवृत्ति अहिंसक नहीं है।</span><span   style="font-size: 14pt; font-family: DV-TTSurekhEN;"> 
    यह मांसभक्षी, अति लोलुप और प्रत्यक्षत: हानि पहुँचानेवाला 
    होता है, तथापि यह उन बहुत से पक्षियों को समाप्त करने 
    में सहायक है, जो कृषि एवं मनुष्यों को हानि पहुँचाते हैं। 
    साथ ही साथ यह हानि पहुँचानेवाले सरीसृप तथा छोटे छोटे 
    स्तनी जीवों को भी समाप्त करता है और इस प्रकार जंतुसंसार 
    का संतुलन बनाए रखता है। </span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">[</span><span   style="font-size: 14pt; font-family: DV-TTSurekhEN;">गंगा</span><span   style="font-size: 14pt; font-family: DV-TTSurekhEN;">श्</span><span   style="font-size: 14pt; font-family: DV-TTSurekhEN;">ारण 
    </span><span   style="font-size: 14pt; font-family: DV-TTSurekhEN;">श्</span><span   style="font-size: 14pt; font-family: DV-TTSurekhEN;">ाुक्ल</span><span style="font-size: 14pt; font-family: DV-TTSurekhEN;"> 
    </span><span padma_font_family_property="DV1-TTSurekh" style="font-size: 14pt; font-family: DV1-TTSurekh;"> ]</span><span style="font-size: 14pt; font-family: DV-TTSurekhEN;"> </span></p>
</div>
</body></html>