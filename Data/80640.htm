<html><head>

<meta http-equiv="Content-Type" content="text/html; charset=UTF-8">
<link rel="Edit-Time-Data" href="http://www.cdacnoida.in/vishwa/vishwa/files/80640_files/editdata.mso">
<link rel="OLE-Object-Data" href="http://www.cdacnoida.in/vishwa/vishwa/files/80640_files/oledata.mso">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoBodyTextIndent2"><b style=""><span   style="font-size: 16pt; color: black; text-align: left;">भाजन</span></b><span   style="color: black; text-align: left;"> गणित में वह 
    क्रिया है जिससे शून्य से भिन्न दो संख्याओं (गुणनखंडों) का 
    गुणनफल और इन संख्याओं में से एक के दिए रहने पर दूसरी 
    ज्ञात की जाती है। दिए हुए गुणनफल को भाज्य, दी हुई संख्या 
    को भाजक और अभीष्ट संख्या को भागफल कहते हैं। स्पष्ट है 
    कि यदि भाज्य य और भाजक क धन पूर्ण संख्याएँ हैं, तो भागफल 
    ल तभी पूर्ण संख्या होगा जब य, क का समापवर्तक हो, किंतु 
    यदि य दो क्रमागत समापवर्त्यो क र और क(र</span><span padma_font_family_property="DV1-TTSurekh" style="font-family: DV1-TTSurekh; color: black;">+</span><span   style="color: black; text-align: left;">१) 
    के बीच में है तो र को भागफल और य-कर को शेष कहते 
    हैं। इस भाजन क्रिया को साशेष भाजन कहते हैं।</span></p>
  <p class="MsoBodyTextIndent2"><span   style="color: black; text-align: left;">बीजगणित में भी भाजन की अद्वितीय क्रिया हो सकती 
    है। यह तब जब भाजक और भाज्य केवल एक चर य के बहुपद 
    हों और यह समझा हुआ हो कि शेष को भाजक से कम घात का 
    बहुपद होना चाहिए (देखें अंकगणित और बीजगणित)</span></p>
  <p class="MsoBodyTextIndent2"><span   style="color: black; text-align: left;">जब भाजक द्विपद य-च के रूप का हो, तो भाजनक्रिया 
    संक्षिप्त की जा सकती है। उदाहरणत: मान ले भाज्य कय<sup  >३</sup></span><span padma_font_family_property="DV1-TTSurekh" style="font-family: DV1-TTSurekh; color: black;">+ 
    </span><span   style="color: black; text-align: left;">खय<sup  >२</sup></span><span padma_font_family_property="DV1-TTSurekh" style="font-family: DV1-TTSurekh; color: black;">+</span><span   style="color: black; text-align: left;">गय</span><span padma_font_family_property="DV1-TTSurekh" style="font-family: DV1-TTSurekh; color: black;">+</span><span   style="color: black; text-align: left;">ध 
    है, तो इस संक्षिप्त विधि के अनुसार क्रिया को इस प्रकार 
    प्रकट किया जा सकता है :</span></p>
  <p class="MsoBodyTextIndent2"><span   style="color: black; text-align: left;">क ख ग घ च</span></p>
  <p class="MsoBodyTextIndent2"><span style="color: black;"><sub> <img src="80640_files/image002.gif" v:shapes="_x0000_i1025" height="43" width="76"> </sub> </span></p>
  <p class="MsoBodyTextIndent2"><span   style="color: black; text-align: left;">जहाँ छ </span><span padma_font_family_property="DV1-TTSurekh" style="font-family: DV1-TTSurekh; color: black;">=</span><span   style="color: black; text-align: left;"> ख</span><span padma_font_family_property="DV1-TTSurekh" style="font-family: DV1-TTSurekh; color: black;">+</span><span   style="color: black; text-align: left;">क 
    च, ज </span><span padma_font_family_property="DV1-TTSurekh" style="font-family: DV1-TTSurekh; color: black;">=</span><span   style="color: black; text-align: left;"> ग</span><span padma_font_family_property="DV1-TTSurekh" style="font-family: DV1-TTSurekh; color: black;">+</span><span   style="color: black; text-align: left;">छ ज, झ </span><span padma_font_family_property="DV1-TTSurekh" style="font-family: DV1-TTSurekh; color: black;">=</span><span   style="color: black; text-align: left;"> ध</span><span padma_font_family_property="DV1-TTSurekh" style="font-family: DV1-TTSurekh; color: black;">+</span><span   style="color: black; text-align: left;">जच। 
    भागफल कय<sup  >२</sup> </span><span padma_font_family_property="DV1-TTSurekh" style="font-family: DV1-TTSurekh; color: black;">+</span><span   style="color: black; text-align: left;"> छय</span><span padma_font_family_property="DV1-TTSurekh" style="font-family: DV1-TTSurekh; color: black;">+</span><span   style="color: black; text-align: left;"> 
    द्य और शेष झ है।</span></p>
  <p class="MsoBodyTextIndent2"><span   style="color: black; text-align: left;">झ के मान में पहले ज, फिर छ के मान रखने से 
    विदित होगा कि झ </span><span padma_font_family_property="DV1-TTSurekh" style="font-family: DV1-TTSurekh; color: black;">=</span><span   style="color: black; text-align: left;"> कच<sup  >३</sup> </span><span padma_font_family_property="DV1-TTSurekh" style="font-family: DV1-TTSurekh; color: black;">+ </span><span   style="color: black; text-align: left;">खच<sup  >२</sup> 
    </span><span padma_font_family_property="DV1-TTSurekh" style="font-family: DV1-TTSurekh; color: black;">+</span><span   style="color: black; text-align: left;"> गच </span><span padma_font_family_property="DV1-TTSurekh" style="font-family: DV1-TTSurekh; color: black;">+</span><span   style="color: black; text-align: left;"> घ, अर्थात् झ बहुपद का 
    वह मान है, जब य </span><span padma_font_family_property="DV1-TTSurekh" style="font-family: DV1-TTSurekh; color: black;">=</span><span   style="color: black; text-align: left;"> च। इसलिए यह संक्षिप्त 
    विधि के उपयोग से चर का मान दिए रहने पर बहुपद का मान 
    सुगमता से ज्ञात किया जा सकता है। इस विभाजन से हमें निम्न 
    प्रमेय मिलता है :<sup></sup></span></p>
  <p class="MsoBodyTextIndent2"><b style=""><span   style="color: black; text-align: left;">शेष प्रमेय</span></b><span style="color: black;"> </span><span style="font-family: Symbol; color: black;"><span padma_font_family_property="Symbol" style="">¾</span></span><span   style="color: black; text-align: left;"> यदि 
    किसी बहुपद फ (य) </span><span style="font-family: Symbol; color: black;"><span padma_font_family_property="Symbol" style="">º</span></span><span   style="color: black; text-align: left;"> कय<sup  >न</sup> 
    </span><span padma_font_family_property="DV1-TTSurekh" style="font-family: DV1-TTSurekh; color: black;">+</span><span   style="color: black; text-align: left;"> खय<sup  >न-१</sup>... </span><span padma_font_family_property="DV1-TTSurekh" style="font-family: DV1-TTSurekh; color: black;">+</span><span   style="color: black; text-align: left;"> स में बहुपद 
    य-च से भाग दिया जाए तो शेष कच<sup  >न</sup> </span><span padma_font_family_property="DV1-TTSurekh" style="font-family: DV1-TTSurekh; color: black;">+</span><span   style="color: black; text-align: left;">खच<sup  >न-१ 
    </sup></span><span padma_font_family_property="DV1-TTSurekh" style="font-family: DV1-TTSurekh; color: black;">+...+</span><span   style="color: black; text-align: left;">स बचता है जो फ (च) है अर्थात् बहुपद में य 
    के स्थान में च रखने से प्राप्त होता है। इस प्रमेय का उपयोग 
    गुणनखंड ज्ञात करने में होता है (देखें गुणनखंड)।<span   style="">  
 
    </span>(हरिचंद्र गुप्त.)</span></p>
</div>
</body></html>