<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">वानर </span></b><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">Ape</span><span   style="font-size: 14pt; font-family: DV-TTSurekhEN;">) 
    शब्द से प्रसिद्ध प्राइमेट (</span><span padma_font_family_property="Courier" style="font-size: 14pt; font-family: Courier;">Primate</span><span   style="font-size: 14pt; font-family: DV-TTSurekhEN;">) 
    गण के चार लांगूलविहीन मानवसम या बनमानुषों का, जिनमें 
    पॉञ्जिडी (</span><span padma_font_family_property="Courier" style="font-size: 14pt; font-family: Courier;">Pongidae</span><span   style="font-size: 14pt; font-family: DV-TTSurekhEN;">) कुल के चिंपैज़ी, गोरिल्ला 
    तथा ओरांग ओटान आदि बड़े और हाइलोबेटिडी (</span><span padma_font_family_property="Courier" style="font-size: 14pt; font-family: Courier;">Hylobatedae</span><span   style="font-size: 14pt; font-family: DV-TTSurekhEN;">) 
    कुल के गिब्बन नाम के छोटे बनमानुष का बोध होता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">इन 
    चारों बनमानुषों की शारीरिक रचना बहुत कुछ मनुष्यों के 
    अनुरूप रहती है, लेकिन इनके अवयवों का अनुपात मनुष्यों 
    के अवयवों के अनुपात सा नहीं होता। इनका मस्तिष्क मनुष्यों 
    जैसा होकर भी पशुओं के मस्तिष्क जैसा अपूर्ण रहता है। ये 
    पृथ्वी पर अपनी पिछली दोनों टाँगों के सहारे सीधे नहीं खड़े 
    हो पाते।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">इनके 
    हाथ काफी लंबे और मजबूत होते हैं जिनके सहारे ये पेड़ों 
    पर आसानी से चढ़ लेते और अपना अधिक समय पेड़ों पर ही 
    बिताते हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">बनमानुषों 
    में गोरिल्ला सबसे बड़ा करीब ६-६।। फुट ऊँचा, चिपैंज़ी ४-५ 
    फुट ऊँचा, ओरांग उटान ४-४।। फुट ऊँचा और गिब्बन दो 
    ढाई फुट ऊँचा होता है। इनमें गोरिल्ला सबसे बलवान, 
    चिंपैंज़ी सबसे बुद्धिमान और गिब्बन सबसे अधिक ऊधमी और 
    शोर मचानेवाला बनमानुष है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">ये 
    सब मुख्यतया शाकाहारी जीव हैं, जिनका मुख्य भोजन फल फूल 
    और पत्तियाँ हैं, लेकिन ये कीड़े मकोड़े और अंडे भी बड़े स्वाद 
    से खाते हैं।<span   style="">श्श् </span>(संत सिंह)</span></p>
</div>
</body></html>