<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="5"><b  >चार्टर</b></font><font    size="4"> 
  किसी व्यक्ति, संस्था 
  अथवा प्रजा को 
  भूमि मकान, सम्मान, 
  राजनीतिक अधिकार 
  आदि के दिए जाने 
  का जिस राजकीय 
  पत्र में उल्लेख रहता 
  है, इंग्लैंड में उसे 
  चार्टर (अधिकारपत्र) 
  कहा गया है। राज्य 
  के धर्माधिकारियों 
  और जमींदारों 
  की माँगों का 
  पत्रक जिसे १२१५ में 
  इंग्लैंड के राजा 
  जान ने स्वीकार 
  किया मैग्नाकार्टा, 
  ग्रेट चार्टर (महाधिकार 
  पत्र) के नाम से 
  प्रसिद्ध है। बाद 
  के कुछ राजाओं 
  अथवा सम्राटों 
  द्वारा अधिकारों 
  की पुष्टि में भी 
  चार्टर शब्द का 
  प्रयोग किया 
  गया है। १८३८ तक इंग्लैंड 
  में प्रजा के कुछ 
  अधिकारों की 
  स्वीकृति के लिये 
  प्रबल आंदोलन 
  हुआ था। देशों 
  में व्यापार करनेवाली 
  संस्थाओं को प्राप्त 
  अधिकार 'चार्टर' 
  द्वारा दिए जाते 
  थे। उन अधिकारों 
  के आवेदन के लिये 
  भी चार्टर शब्द 
  का उपयोग किया 
  गया है।</font></p>
<font  size="4"> 
<p  >विश्व के उत्तम भविष्य 
  की कामना से 
  द्वितीय महायुद्ध 
  के बीच अमेरिका 
  के प्रेसिडेंट फ्रैंकलिन 
  रूजवेल्ट और इंग्लैंड 
  के प्रधान मंत्री 
  विंस्टन चर्चिल की 
  ऐटलांटिक महासागर 
  से अगस्त, १९४१ में प्रकाशित 
  विज्ञप्ति और महायुद्ध 
  की समाप्ति से 
  पहले ही संयुक्त 
  राष्ट्रसंघ की 
  स्थापना के संबंध 
  में विश्व के कई 
  राष्ट्रों के हस्ताक्षरोंवाली 
  सैन फ्रांसिस्को 
  की जून, १९४५ की घोषणा 
  के लिये भी चार्टर 
  (ऐटलांटिक चार्टर, 
  यूनाइटेड नेशंस 
  चार्टर) शब्द का 
  उपयोग किया 
  गया है	(त्रिलोचन 
  पंत.)</p>
</font><b></b> 
<p><font  size="5"><b></b></font></p>
</body></html>