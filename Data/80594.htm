<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p style="text-align: left;"   class="MsoBodyTextIndent2"><b style=""><span   style="font-size: 16pt; text-align: left;">ब्रोमीन</span></b> (<span padma_font_family_property="DV1-TTSurekh" style="font-family: DV1-TTSurekh;">Bromine</span>) 
    ब्रोमीन आवर्तसारणी (<span padma_font_family_property="DV1-TTSurekh" style="font-family: DV1-TTSurekh;">periodic 
    table</span>) के सप्तम मुख्य समूह का तत्व है और सामान्य ताप 
    पर केवल यही अधातु द्रव अवस्था में रहती है। इसके दो स्थिर 
    समस्थानिक (<span padma_font_family_property="DV1-TTSurekh" style="font-family: DV1-TTSurekh;">isotopes</span>) प्राप्य 
    हैं, जिनकी द्रव्यमान संख्याएँ ७९ और ८१ है। इसके अतिरिक्त इस 
    तत्व के ११ रेडीयोऐक्टिव (<span padma_font_family_property="DV1-TTSurekh" style="font-family: DV1-TTSurekh;">radoactive</span>) 
    समस्थानिक निर्मित हुए हैं, जिनकी द्रव्यमान संख्याएँ ७५, ७६, ७७, 
    ७८, ८०, ८२, ८३, ८४, ८५, ८६, और ८८ हैं।</p>
  <p style="text-align: left;"   class="MsoBodyTextIndent2">फ्रांस के वैज्ञानिक बैलार्ड ने ब्रोमीन की 
    १८२६ ई. में खोज की। इसकी तीक्ष्ण गंध, के कारण ही उसने 
    इसका नाम ब्रोमीन रखा, जिसका अर्थ यूनानी भाषा में दुर्गंध 
    होता है।</p>
  <p style="text-align: left;"   class="MsoBodyTextIndent2">ब्रोमीन सक्रिय तत्व होने के कारण मुक्त 
    अवस्था में नहीं मिलता। इसके मुख्य यौगिक सोडियम, पोटैशियम 
    और मैग्नीशियम के ब्रोमाइड नामक स्थान में हैं। जर्मनी के 
    शटासफुर्ट (<span padma_font_family_property="DV1-TTSurekh" style="font-family: DV1-TTSurekh;">Stassfurt</span>) इसके यौगिक बहुत 
    मात्रा में उपस्थित हैं। समुद्रतल भी इसका उत्तम स्रोत है। कुछ 
    जलजीव एवं वनस्पति पदार्थो में ब्रोमीन यौगिक विद्यमान हैं।</p>
  <p style="text-align: left;"   class="MsoBodyTextIndent2">निर्माण <span style="font-family: Symbol;"><span padma_font_family_property="Symbol" style="">¾</span></span> समुद्र 
    के एक लाख भाग में केवल ७ भाग ब्रोमीन यौगिक के रूप में उपस्थित 
    है, परंतु समुद्र के अनंत विस्तार के कारण उससे ब्रोमीन निकालना 
    लाभकारी है, इस विधि में चार दशाएँ हैं :</p>
  <p   class="MsoBodyTextIndent2" style="text-align: left;"> (१)<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">   </span> क्लोरीन की आक्सीकारक 
    अभिक्रिया द्वारा ब्रोमीन की मुक्ति।</p>
  <p   class="MsoBodyTextIndent2" style="text-align: left;"> (२)<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">   </span> वायु द्वारा विलयन 
    से ब्रोमीन को निकालना।</p>
  <p   class="MsoBodyTextIndent2" style="text-align: left;"> (३)<span padma_font_family_property="&quot;Times New Roman&quot;" style="font: 7pt &quot;Times New Roman&quot;;">   </span> सल्फ्यूरिक अम्ल द्वारा 
    विलयन से ब्रोमीन तत्व की मुक्ति।</p>
  <p style="text-align: left;"   class="MsoBodyTextIndent2">इस क्रिया द्वारा प्राप्त ब्रोमीन को आसवन 
    (<span padma_font_family_property="DV1-TTSurekh" style="font-family: DV1-TTSurekh;">distilation</span>) द्वारा शुद्ध करते 
    हैं</p>
  <p style="text-align: left;"   class="MsoBodyTextIndent2"><b   style="text-align: left;">गुणधर्म</b> <span style="font-family: Symbol;"><span padma_font_family_property="Symbol" style="">¾</span></span> ब्रोमीन गहरा लाल 
    रंग लिए तीक्ष्ण गंध का द्रव है१ इसके वाष्प का रंग लाली लिए 
    भूरा होता है। इसका संकेत ब्रो (<span padma_font_family_property="DV1-TTSurekh" style="font-family: DV1-TTSurekh;">Br</span>), 
    परमाणुसंख्या ३५, परमाणु भार ७९.९०९, गलनांक ७.२<sup><span padma_font_family_property="DV1-TTSurekh" style="font-family: DV1-TTSurekh;">0</span></sup> सें. क्वथनांक ५८<sup  >०</sup> 
    सें., घनत्व ३.१२ ग्रा. प्रति घन सेंमी., परमाणुव्यास २.२६ ऐंग्ट्रॉम 
    <span padma_font_family_property="DV1-TTYogesh" style="font-family: DV1-TTYogesh;">A<sup padma_font_family_property="DV1-TTYogesh">0</sup> </span>तथा अयनीकरण विभव 
    ११.८४ इवो. है। ब्रोमीन जल की अपेक्षा कुछ कार्बनिक द्रवों में 
    अधिक विलेय है।</p>
  <p style="text-align: left;"   class="MsoBodyTextIndent2">ब्रोमीन के रासायनिक गुण क्लोरीन और 
    आयोडीन के मध्य में हैं। यह तीव्र ऑक्सीकारक पदार्थ है और 
    अनेक तत्वों और यौगिकों से रासायनिक क्रिया करता है। ब्रोमीन 
    और हाइड्रोजन उच्च ताप पर विस्फोट के साथ क्रिया करते 
    हैं तथा हाइड्रोजन ब्रोमाइड बनाते हैं, जिसमें अम्लीय (<span padma_font_family_property="DV1-TTSurekh" style="font-family: DV1-TTSurekh;">acidic</span>) 
    गुण हैं। प्रकाश में ब्रोमीन का विलयन आक्सीकारक विरंजन (<span padma_font_family_property="DV1-TTSurekh" style="font-family: DV1-TTSurekh;">bleaching</span>) गुण रखता है। इस क्रिया 
    में हाइपोब्रोमस अम्ल, हा ब्रो औ (<span padma_font_family_property="DV1-TTSurekh" style="font-family: DV1-TTSurekh;">H Br O</span>), का निर्माण होता है, जो अस्थिर होने 
    के कारण आक्सीजन मुक्त करता है।</p>
  <p style="text-align: left;"   class="MsoBodyTextIndent2">ब्रो<sub  >२</sub> <span padma_font_family_property="DV1-TTSurekh" style="font-family: DV1-TTSurekh;">+</span> 
    २हा<sub  >२</sub>औ <span padma_font_family_property="DV1-TTSurekh" style="font-family: DV1-TTSurekh;">=</span> हाब्रो <span padma_font_family_property="DV1-TTSurekh" style="font-family: DV1-TTSurekh;">+</span> हाब्रोऔ</p>
  <p style="text-align: left;"   class="MsoBodyTextIndent2">(<span padma_font_family_property="DV1-TTSurekh" style="font-family: DV1-TTSurekh;">Br<sub padma_font_family_property="DV1-TTSurekh">2</sub> + 2H<sub padma_font_family_property="DV1-TTSurekh">2</sub>O = HBr + HBrO)</span></p>
  <p style="text-align: left;"   class="MsoBodyTextIndent2">२ हाब्रौऔ <span padma_font_family_property="DV1-TTSurekh" style="font-family: DV1-TTSurekh;">=</span> २ हाब्रो <span padma_font_family_property="DV1-TTSurekh" style="font-family: DV1-TTSurekh;">+</span> औ<sub  >२</sub></p>
  <p class="MsoBodyTextIndent2"><span padma_font_family_property="DV1-TTSurekh" style="font-family: DV1-TTSurekh;">(2HBrO = 2HBr + O)</span></p>
  <p style="text-align: left;"   class="MsoBodyTextIndent2">ब्रोमिन अनेक कार्बनिक पदार्थो से क्रिया 
    कर व्युत्पन्न बनाता है।</p>
  <p style="text-align: left;"   class="MsoBodyTextIndent2">हाइड्रोब्रोमिक अम्ल, हाब्रो (<span padma_font_family_property="DV1-TTSurekh" style="font-family: DV1-TTSurekh;">HBr</span>), 
    ब्रोमिक के अतिरिक्त ब्रोमीन अनेक ऑक्सीजन अम्ल बनाती है, जैसे 
    हाइपोब्रोमस अम्ल, हाब्रोऔ (<span padma_font_family_property="DV1-TTSurekh" style="font-family: DV1-TTSurekh;">BHrO</span>), 
    ब्रोमस अम्ल, हाब्रोआ<sub  >ै२</sub> (<span padma_font_family_property="DV1-TTSurekh" style="font-family: DV1-TTSurekh;">HBrO<sub padma_font_family_property="DV1-TTSurekh">2</sub></span>)। 
    इन अम्लों के लवण प्राप्त हैं, जो रासायनिक क्रियाओं में उपयोगी 
    हुए हैं। ब्रोमीन के अन्य हैलोजन तत्वों के साथ यौगिक प्राप्त 
    हैं, जैसे, ब्रोक्लो (<span padma_font_family_property="DV1-TTSurekh" style="font-family: DV1-TTSurekh;">BrCl</span>) 
    ब्रोफ्लो<sub  >३</sub> (<span padma_font_family_property="DV1-TTSurekh" style="font-family: DV1-TTSurekh;">BrF<sub padma_font_family_property="DV1-TTSurekh">3</sub></span>),<span   style="">श् </span>ब्रोफ्लो<sub  >५</sub> (<span padma_font_family_property="DV1-TTSurekh" style="font-family: DV1-TTSurekh;">BrF<sub padma_font_family_property="DV1-TTSurekh">5</sub>), </span>आब्रो (<span padma_font_family_property="DV1-TTSurekh" style="font-family: DV1-TTSurekh;">IBr</span>) आदि। ऑक्सीजन के साथ इसके 
    तीन यौगिक प्राप्त हैं : ब्रो<sub  >२</sub>औ<sub  >ै३</sub> (<span padma_font_family_property="DV1-TTSurekh" style="font-family: DV1-TTSurekh;">BR<sub padma_font_family_property="DV1-TTSurekh">2</sub>O<sub padma_font_family_property="DV1-TTSurekh">3</sub></span>), ब्रोऔ 
    (<span padma_font_family_property="DV1-TTSurekh" style="font-family: DV1-TTSurekh;">BRO<sub padma_font_family_property="DV1-TTSurekh">2</sub></span>) और बो<sub  >३</sub>औ<sub  >८</sub> 
    (<span padma_font_family_property="DV1-TTSurekh" style="font-family: DV1-TTSurekh;">BR<sub padma_font_family_property="DV1-TTSurekh">3</sub>O<sub padma_font_family_property="DV1-TTSurekh">8</sub></span>)। 
    गंधक के साथ गं<sub  >२</sub> ब्रो<sub  >२</sub> (<span padma_font_family_property="DV1-TTSurekh" style="font-family: DV1-TTSurekh;">S<sub padma_font_family_property="DV1-TTSurekh">2</sub>BR<sub padma_font_family_property="DV1-TTSurekh">2</sub></span>) यौगिक भी बनता है।</p>
  <p style="text-align: left;"   class="MsoBodyTextIndent2"><b   style="text-align: left;">उपयोग</b> <span style="font-family: Symbol;"><span padma_font_family_property="Symbol" style="">¾</span></span> कार्बनिक व्युत्पन्नों 
    के बनाने में ब्रोमीन का बहुत उपयोग हुआ है। एथीलीन ब्रोमाइड, 
    का<sub  >२</sub>हा<sub  >४</sub>ब्रो<sub  >२</sub> (<span padma_font_family_property="DV1-TTSurekh" style="font-family: DV1-TTSurekh;">C<sub padma_font_family_property="DV1-TTSurekh">2</sub>H<sub padma_font_family_property="DV1-TTSurekh">4</sub>Br<sub padma_font_family_property="DV1-TTSurekh">2</sub></span>) 
    पेट्रोल उद्योग में ऐंटिनॉक (<span padma_font_family_property="DV1-TTSurekh" style="font-family: DV1-TTSurekh;">antiknock</span>) 
    के रूप में बहुत आवश्यक यौगिक है। अनेक कीटमारकों के निर्माण 
    में ब्रोमीन का उपयोग होता है। ब्रोमीन के कुछ यौगिक, जैसे 
    पोटैशियम ब्रोमाइड, ओषधि के रूप में और फोटोग्राफी क्रिया 
    में काम आते हैं। सिलवर ब्रोमाइड, रब्रो (<span padma_font_family_property="DV1-TTSurekh" style="font-family: DV1-TTSurekh;">AgBr</span>), प्रकाशसंवेदी (<span padma_font_family_property="DV1-TTSurekh" style="font-family: DV1-TTSurekh;">photosensitive</span>) होने के कारण फोटोग्राफी 
    प्लेट एवं कागज बनाने में बहुत मात्रा में काम आता है।</p>
  <p style="text-align: left;"   class="MsoBodyTextIndent2">ब्रोमीन विषैला पदार्थ है। इसका वाष्प, 
    आँख, नाक, तथा गले को हानि पहुँचाता है। चर्म पर गिरने 
    पर यह ऊतकों को नष्ट करता है। इस कारण इसके उपयोग 
    में बहुत सावधानी रखनी चाहिए।<span   style="">  
 
    </span>(रमेश चंद्र कपूर)</p>
</div>
</body></html>