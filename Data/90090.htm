<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 14pt; font-family: DV-TTSurekhEN;">मंस्टर</span></b><span   style="font-size: 14pt; font-family: DV-TTSurekhEN;"> <span   style="">श्श् </span>स्थिति: ५१</span><sup><span style="font-size: 14pt; font-family: Symbol;"><span padma_font_family_property="Symbol" style="">o</span></span></sup><span   style="font-size: 14pt; font-family: DV-TTSurekhEN;">५८</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> उ० अ० तथा ७</span><sup><span style="font-size: 14pt; font-family: Symbol;"><span padma_font_family_property="Symbol" style="">o</span></span><span style="font-size: 14pt; font-family: DV-TTSurekhEN;"> 
    </span></sup><span   style="font-size: 14pt; font-family: DV-TTSurekhEN;">३७</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> पू० दे०। पश्चिमी 
    जर्मन गणतंत्र के नॉर्थ राइन वेस्टफालिया क्षेत्र में डॉर्टमुंट-एम्स 
    नहर का एक बंदरगाह है जो डॉर्टमुंट नगर से ३२ मील उत्तर-उत्तर-पूर्व 
    स्थित है। बालुकामय मैदान में स्थित यह प्रमुख रेलमार्ग एवं 
    वायुमार्ग का केंद्र है। इस औद्योगिक नगर में कृषि और खनन 
    यंत्र, शैल्पिक यंत्र, साबुन, चॉकलेट, मुद्रण यंत्र, शराब, कार्डबोर्ड, 
    साजसज्जा, एवं इमारती सामान आदि का निर्माण हाता है। रँगाई 
    और बुनाई यहाँ का प्रसिद्ध उद्योग है। यहाँ अनाज, लकड़ी तथा 
    भोज्य पदार्थो का व्यापार होता है। मंस्टर में विश्वविद्यालय, 
    वेस्टफालियन संग्रहालय एवं बड़े पादरी का आवासस्थान है। द्वितीय 
    विश्वयुद्ध के व्यापक विनाश के पहले मंस्टर मध्यकालीन भवनों 
    एवं सड़कों के लिये विख्यात था। १२वीं, १३वीं शताब्दी का बड़ा गिरजाघर, 
    सेंट लैंबर्ट एवं अवर लेडी गिरजाघर, गोथिक नगर भवन तथा 
    स्टैड्टकेलर </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(Stadtkeller)</span><span   style="font-size: 14pt; font-family: DV-TTSurekhEN;"> भवन उल्लेखनीय है 
    जो द्वितीय विश्वयुद्ध में बुरी तरह क्षतिग्रस्त हुए थे। स्टैड्टकेलर 
    में प्रारंभिक जर्मन चित्रकला के अमूल्य संग्रह हैं। <span   style="">   </span></span><span padma_font_family_property="&quot;Times New Roman&quot;" style="font-size: 14pt;">[</span><font    size="4">राजेंद्रप्रसाद 
    सिंह</font><span padma_font_family_property="&quot;Times New Roman&quot;" style="font-size: 14pt;">]</span></p>
</div>
</body></html>