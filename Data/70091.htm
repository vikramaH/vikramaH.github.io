<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >परासिअस 
  </b>(ल. ३९९ ई.पू.) यूनानी 
  मूर्तिकार। ऐटिक 
  पद्धति पर उसकी 
  कला विकसित 
  हुई। अनुपात और 
  संयोजना का 
  वह विशेष मर्मज्ञ 
  था। उसके जीवन 
  में एक ऐसा समय 
  भी आया जब वह 
  प्रसिद्धि के चरम 
  शिखर पर पहुँच 
  गया। काष्ठ और 
  चर्मपत्र पर निर्मित 
  उसके अनेक चित्र 
  मिलते हैं। उसका 
  'थीसियस' चित्र 
  बड़ा लोकप्रिय 
  हुआ और रोम 
  में रखा गया। 
  उसकी अधिकांश 
  मूर्तियाँ और 
  चित्र पौराणिक 
  विषयों पर आधारित 
  हैं। एथेन्स निवासियों 
  के प्रतीक रूप में 
  उसके प्रसिद्ध 'डेमॉस' 
  चित्र का निर्माण 
  हुआ।(शचीरानी 
  गुर्टू)</font></p>
</body></html>