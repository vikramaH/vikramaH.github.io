<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoBodyText"><b><span   style="font-size: 16pt;">मूत्र 
    रोग विज्ञान</span></b><span style=""> <b  >(</b></span><b><span padma_font_family_property="Courier" style="font-family: Courier;">Urology</span><span   style="">)</span></b><span   style=""> आयुर्विज्ञान की वह शाखा है, जो दोनों 
    लिंगों में मूत्रतंत्र तथा पुरूषों के जननांग के रोगों का ज्ञान 
    कराती है। आजकल भ्रूणवैज्ञानिक, लाक्षणिक तथा नैदानिक कारणों 
    से अधिवृक्क (</span><span padma_font_family_property="Courier" style="font-family: Courier;">adrenals</span><span   style="">) के रोगों को भी इसमें सम्मिलित किया जाने लगा है।</span></p>
  <p class="MsoBodyText"><b><span   style="font-size: 16pt;">जनमूत्र 
    तंत्र</span><span style=""> </span></b><span style=""><b  >(</b></span><b><span padma_font_family_property="Courier" style="font-family: Courier;">Urogenital System</span><span   style="">)</span></b><span   style=""> - भ्रूणविज्ञानी तथा रोग निदान की दृष्टि से मूत्र तथा पुरूष 
    के जनन तंत्रों को पृथक नहीं किया जा सकता है। मूत्र तंत्र 
    में वृक्क, मूत्रकवाहिनी, मूत्राशय तथा मूत्रमार्ग होते हैं। इनकी 
    उत्पत्ति मध्य जनस्तर के मध्यस्थ कोशिका पुंज तथा अवस्कर गुहा 
    (</span><span padma_font_family_property="Courier" style="font-family: Courier;">cloaca</span><span   style="">) के जननमूत्र 
    विवर से होती है। वृक्क उच्च कटि प्रदेश में मेरूदंड के दोनों 
    ओर होते हैं और इनमें मूत्र बनता है। यहाँ से मूत्रवाहिनी 
    के द्वारा मूत्र को मूत्राशय तक पहूँचाया जाता है। मूत्राशय में 
    अल्पकाल के संचय के पश्चात् मूत्रमार्ग से मूत्र बाहर निकाला 
    जाता है।</span></p>
  <p class="MsoBodyText"><span   style="">पुरूष के जनतंत्र में शिश्न वृषणकोष 
    (</span><span padma_font_family_property="Courier" style="font-family: Courier;">scrotum</span><span   style="">), वृषण (</span><span padma_font_family_property="Courier" style="font-family: Courier;">testicle</span><span   style="">), एपिडिडिमिस (</span><span padma_font_family_property="Courier" style="font-family: Courier;">epididymis</span><span   style="">), वृषण रज्जु (</span><span padma_font_family_property="Courier" style="font-family: Courier;">spermatic cord</span><span   style="">), प्रॉस्टेटा (</span><span padma_font_family_property="Courier" style="font-family: Courier;">prostate</span><span   style="">) ग्रंथि तथा शुक्राशय होते हैं और 
    ये सब जननक्रिया में काम आते हैं।</span></p>
  <p class="MsoBodyText"><span   style="">मुत्ररोग के लक्षण - पीड़ा, रक्तमूत्रता 
    (</span><span padma_font_family_property="Courier" style="font-family: Courier;">haematuria</span><span   style="">) तथा बारंबारता 
    मूत्ररोग के सामान्य लक्षण हैं। पीड़ा मूत्रवाहिनी शूल (</span><span padma_font_family_property="Courier" style="font-family: Courier;">colic</span><span   style="">) तथा मूत्राशय, प्रॉस्टेट ग्रंथि, मूत्रमार्ग, 
    अथवा जनन पथ के रोगों के कारण शरीर के विभिन्न भागों में 
    विभिन्न प्रकार से हो सकती है। रक्तमेह मूत्रतंत्र के किसी अंग 
    के अथवा रक्त के, विकार से हो सकता है। बारंबारता के साथ 
    अतिपात (</span><span padma_font_family_property="Courier" style="font-family: Courier;">urgency</span><span   style="">), हिचकिचाहट 
    (</span><span padma_font_family_property="Courier" style="font-family: Courier;">hesitancy</span><span   style="">), बहुमूत्रकता 
    (</span><span padma_font_family_property="Courier" style="font-family: Courier;">polyuria</span><span   style="">) तथा मूत्रकृच्छ 
    (</span><span padma_font_family_property="Courier" style="font-family: Courier;">dysuria</span><span   style="">) भी कहते हैं। 
    इनके अतिरिक्त मूत्र प्रतिधारण (</span><span padma_font_family_property="Courier" style="font-family: Courier;">urinary retention</span><span   style="">), अमूत्रता (</span><span padma_font_family_property="Courier" style="font-family: Courier;">anuria</span><span   style="">), मूत्र अनिग्रह (</span><span padma_font_family_property="Courier" style="font-family: Courier;">incontinence</span><span   style="">), ज्वर, परिस्पृश्य पुंज (</span><span padma_font_family_property="Courier" style="font-family: Courier;">palpable mass</span><span   style="">), बात मूत्रता (</span><span padma_font_family_property="Courier" style="font-family: Courier;">pneumaturia</span><span   style="">), शोफ़ (</span><span padma_font_family_property="Courier" style="font-family: Courier;">oedema</span><span   style="">), उपघात (</span><span padma_font_family_property="Courier" style="font-family: Courier;">injury</span><span   style="">), तथा रक्तमूत्र विषाक्तता (</span><span padma_font_family_property="Courier" style="font-family: Courier;">uraemia</span><span   style="">) आदि भी मूत्ररोग के लक्षण हो सकते 
    हैं। </span></p>
  <p class="MsoBodyText"><b><span   style="">मूत्ररोग के निदान </span></b><span   style="">- लगभग प्रत्येक रोग के निदान के 
    लिये तीन बातों की आवश्यकता पड़ती है : रोग इतिहास </span><span padma_font_family_property="DV1-TTSurekh" style="font-family: DV1-TTSurekh;">(history) </span><span   style="">परीक्षा तथा जाँच </span><span padma_font_family_property="DV1-TTSurekh" style="font-family: DV1-TTSurekh;">(investigations) </span><span   style="">। इन तीनों का वर्णन निम्नलिखित 
    है:</span></p>
  <p class="MsoBodyText"><span   style="">(क) लाक्षणिक </span><span padma_font_family_property="DV1-TTSurekh" style="font-family: DV1-TTSurekh;">(clinical) </span><span   style="">इतिहास-बच्चों के रोगनिदान में 
    माता पिता से और बड़ों के रोगनिदान में स्वयं उन्हीं से चार 
    भागों में पूरा इतिहास लेना चाहिए : (१) मुख्य शिकायतें तथा 
    उनकी अवधि, (२) पूर्व </span><span padma_font_family_property="DV1-TTSurekh" style="font-family: DV1-TTSurekh;">(past) </span><span   style="">इतिहास, विशेष कर मसूरिका, लोहितज्वर </span><span padma_font_family_property="DV1-TTSurekh" style="font-family: DV1-TTSurekh;">(scarlet fever), </span><span   style="">कनपेड़ा </span><span padma_font_family_property="DV1-TTSurekh" style="font-family: DV1-TTSurekh;">(mumps) </span><span   style="">या किसी दीर्घकालिक संक्रमण की अवधि, (३) वंश वृत्त, विशेष 
    कर क्षयरोग, अतिरुधिर तनाव </span><span padma_font_family_property="DV1-TTSurekh" style="font-family: DV1-TTSurekh;">(hypertension) </span><span   style="">, उपदंश आदि से पीड़ित होने की जानकारी 
    और यदि पहले कोई जाँच, अथवा चिकित्सा हुई हो ते 
    उसका भी ज्ञान करना चाहिए।</span></p>
  <p class="MsoBodyText"><span   style="">(ख) शारीरिक </span><span padma_font_family_property="DV1-TTSurekh" style="font-family: DV1-TTSurekh;">(physical) </span><span   style="">परीक्षा-व्यापक परीक्षा करने के पश्चात् 
    उदर का निरीक्षण </span><span padma_font_family_property="DV1-TTSurekh" style="font-family: DV1-TTSurekh;">(inspection), </span><span   style="">परिस्पर्शन </span><span padma_font_family_property="DV1-TTSurekh" style="font-family: DV1-TTSurekh;">(palpation), </span><span   style="">परिताड़न 
    </span><span padma_font_family_property="DV1-TTSurekh" style="font-family: DV1-TTSurekh;">(percussion) 
    </span><span   style="">तथा परिश्रवण </span><span padma_font_family_property="DV1-TTSurekh" style="font-family: DV1-TTSurekh;">(auscultation) </span><span   style="">से वृक्क, मूत्रवाहिनी, मूत्राशय आदि 
    की परीक्षा करनी चाहिए। प्रॉस्टेट ग्रंथि तथा शुक्राशय आदि के 
    लिये मलाशय परीक्षा करनी चाहिए। मूलाधार </span><span padma_font_family_property="DV1-TTSurekh" style="font-family: DV1-TTSurekh;">(perinum), </span><span   style="">एपिडिडिमिस </span><span padma_font_family_property="DV1-TTSurekh" style="font-family: DV1-TTSurekh;">(epididymis) </span><span   style="">और वृषणरज्जु की परीक्षा भी आवश्यक 
    है। रक्त चाप तथा ज्वर की भी माप कर लेनी चाहिए।</span></p>
  <p class="MsoBodyText"><span   style="">(ग) मूत्ररोग जाँच </span><span padma_font_family_property="DV1-TTSurekh" style="font-family: DV1-TTSurekh;">(Urologic Investigation) 
    - </span><span   style="">चार प्रकार से मूत्ररोगों 
    की जाँच की जाती है : (१) भौतिक, रासायनिक, सूक्ष्मदर्शीय तथा 
    जीवाणु-विज्ञान-संबंधी </span><span padma_font_family_property="DV1-TTSurekh" style="font-family: DV1-TTSurekh;">(bacteriological) </span><span   style="">मूत्रपरीक्षा, (२) रक्तपरीक्षा, रक्त यूरिया 
    </span><span padma_font_family_property="DV1-TTSurekh" style="font-family: DV1-TTSurekh;">(blood urea), </span><span   style="">लसी विद्युत् 
    विश्लेष्य </span><span padma_font_family_property="DV1-TTSurekh" style="font-family: DV1-TTSurekh;">(serum electrolytes) </span><span   style="">तथा 
    यूरिया सकेंद्रण परीक्षा (३) उपकरण परीक्षा </span><span padma_font_family_property="DV1-TTSurekh" style="font-family: DV1-TTSurekh;">(instrumental examination), 
    </span><span   style="">जैसे मूत्रनलिका पारित 
    करना </span><span padma_font_family_property="DV1-TTSurekh" style="font-family: DV1-TTSurekh;">(catheterization), </span><span   style="">अवशिष्ट मूत्र परिमापन </span><span padma_font_family_property="DV1-TTSurekh" style="font-family: DV1-TTSurekh;">(residual urine estimation), </span><span   style="">शलाका, पारित करना </span><span padma_font_family_property="DV1-TTSurekh" style="font-family: DV1-TTSurekh;">(bouginage) </span><span   style="">और मूत्रवाहिनी शलाका पारित करना 
    </span><span padma_font_family_property="DV1-TTSurekh" style="font-family: DV1-TTSurekh;">(catheterzation) 
    </span><span   style="">(४) विकिरण परीक्षा </span><span padma_font_family_property="DV1-TTSurekh" style="font-family: DV1-TTSurekh;">(radiological investigations), 
    </span><span   style="">जैसे उदर तथा श्रोणि 
    सामान्य विकिरण चित्र </span><span padma_font_family_property="DV1-TTSurekh" style="font-family: DV1-TTSurekh;">(plain skiagram of abdomen and pelvis), </span><span   style="">अंत:- शिरा </span><span padma_font_family_property="DV1-TTSurekh" style="font-family: DV1-TTSurekh;">(intravenous) </span><span   style="">तथा आरोही </span><span padma_font_family_property="DV1-TTSurekh" style="font-family: DV1-TTSurekh;">(ascending) </span><span   style="">पाइलोग्राफी </span><span padma_font_family_property="DV1-TTSurekh" style="font-family: DV1-TTSurekh;">(pyelography), </span><span   style="">ऐऑर्टोग्राफी </span><span padma_font_family_property="DV1-TTSurekh" style="font-family: DV1-TTSurekh;">(aortography), </span><span   style="">सिस्टोग्रॉफी </span><span padma_font_family_property="DV1-TTSurekh" style="font-family: DV1-TTSurekh;">(cystography) </span><span   style="">एवं परिवृक्क श्वासगतिविज्ञान </span><span padma_font_family_property="DV1-TTSurekh" style="font-family: DV1-TTSurekh;">(peritenal pneumography) 
    </span><span   style="">आदि।</span></p>
  <p class="MsoBodyText"><span   style="">मूत्रतंत्र की जन्मजात असंगतियाँ- मनुष्यों 
    में जन्म के समय मूत्रजनन तंत्र में असंगतियाँ विद्यमान होती 
    हैं। स्पाइना बिफिडा ओकल्टा </span><span padma_font_family_property="DV1-TTSurekh" style="font-family: DV1-TTSurekh;">(spina bifida occulta) </span><span   style="">को छोड़कर शरीर की विकासात्मक 
    त्रुटियाँ </span><span padma_font_family_property="DV1-TTSurekh" style="font-family: DV1-TTSurekh;">35% </span><span   style="">से </span><span padma_font_family_property="DV1-TTSurekh" style="font-family: DV1-TTSurekh;">40% </span><span   style="">तक मूत्रजनन अंगों में ही होती है।</span></p>
  <p class="MsoBodyText"><span   style="">वृक्क में जन्मजात असंगतियाँ सात प्रकार 
    की हो सकती है: (१) संख्या में असंगति, एक ही अथवा दो से अधिक 
    वृक्क, (२) आयतन तथा संरचना की असंगति, जैसे पुटी रोग 
    </span><span padma_font_family_property="DV1-TTSurekh" style="font-family: DV1-TTSurekh;">(cystic 
    disease), </span><span   style="">अववृद्धि </span><span padma_font_family_property="DV1-TTSurekh" style="font-family: DV1-TTSurekh;">(hypoplasia), </span><span   style="">अतिवृद्धि </span><span padma_font_family_property="DV1-TTSurekh" style="font-family: DV1-TTSurekh;">(hypertrophy) </span><span   style="">आदि, (३) आकार की असंगति, जैसे छोटा, 
    बड़ा या नाल आकार </span><span padma_font_family_property="DV1-TTSurekh" style="font-family: DV1-TTSurekh;">(horse shoe) </span><span   style="">का वृक्क या एल </span><span padma_font_family_property="DV1-TTSurekh" style="font-family: DV1-TTSurekh;">(L) </span><span   style="">आकार 
    का वृक्क, (४) स्थिति की असंगति, जैसे अस्थानी </span><span padma_font_family_property="DV1-TTSurekh" style="font-family: DV1-TTSurekh;">(ectopic) </span><span   style="">वृक्क, जंगम वृक्क </span><span padma_font_family_property="DV1-TTSurekh" style="font-family: DV1-TTSurekh;">(movable kidney) </span><span   style="">आदि, (५) परिभ्रमण </span><span padma_font_family_property="DV1-TTSurekh" style="font-family: DV1-TTSurekh;">(rotation) </span><span   style="">की असंगति, जैसे कम या अधिक परिभ्रमण, 
    (६) श्रोणी </span><span padma_font_family_property="DV1-TTSurekh" style="font-family: DV1-TTSurekh;">(pelvis) </span><span   style="">की असंगति जैसे द्विश्रोणि </span><span padma_font_family_property="DV1-TTSurekh" style="font-family: DV1-TTSurekh;">(double pelvis) </span><span   style="">आदि, तथा (७) रुधिर वाहिकाओं की असंगति, जो धमनी या 
    शिरा की हो सकती है।</span></p>
  <p class="MsoBodyText"><span   style="">मूत्रवाहिनी की असंगतियाँ संख्या, उद्भव, 
    सांत आकार, तथा संरचना में हो सकती हैं। उदाहरण के लिये 
    क्रमश: एक ही ओर दो मूत्रवाहिनी, अस्थानी, युरीटरीसील </span><span padma_font_family_property="DV1-TTSurekh" style="font-family: DV1-TTSurekh;">(ureterocele), </span><span   style="">जन्मजात संकोच </span><span padma_font_family_property="DV1-TTSurekh" style="font-family: DV1-TTSurekh;">(stricture) </span><span   style="">और जन्मजात विनाल </span><span padma_font_family_property="DV1-TTSurekh" style="font-family: DV1-TTSurekh;">(diverticula) </span><span   style="">आदि असंगतियाँ होती हैं।</span></p>
  <p class="MsoBodyText"><span   style="">मूत्राशय की उल्लेखनीय जन्मजात असंगतियाँ 
    विनाल, यूरेकस पुटी </span><span padma_font_family_property="DV1-TTSurekh" style="font-family: DV1-TTSurekh;">(urachus cyst), </span><span   style="">यूरेकस फिस्टुला </span><span padma_font_family_property="DV1-TTSurekh" style="font-family: DV1-TTSurekh;">(fistula) </span><span   style="">और मूत्राशय त्रिकोण पुट </span><span padma_font_family_property="DV1-TTSurekh" style="font-family: DV1-TTSurekh;">(trigonal folds) </span><span   style="">हैं। मूत्रमार्ग की असंगति में जन्मजात कपाटिकाएँ, जन्मजात 
    मूत्रमार्ग संकोच आदि होते हैं।</span></p>
  <p class="MsoBodyText"><span   style="">मूत्र की रुकावट-</span><span padma_font_family_property="DV1-TTSurekh" style="font-family: DV1-TTSurekh;"> 90%</span><span   style=""> से </span><span padma_font_family_property="DV1-TTSurekh" style="font-family: DV1-TTSurekh;">95%</span><span   style=""> 
    मूत्ररोग के अवरोधन अथवा संक्रमण के कारण होते हैं। बच्चों 
    में अवरोघन प्राय: जन्मजात तथा प्रौढ़ पुरुषों में प्रॉस्टेट ग्रंथि 
    के कारण होता है। अश्मरी </span><span padma_font_family_property="DV1-TTSurekh" style="font-family: DV1-TTSurekh;">(calculi) </span><span   style="">मूत्रमार्ग संकोच तथा नाना प्रकार के और भी कारण होते 
    हैं, पर जहाँ कहीं भी रुकावट होती है उसके पीछे के मूत्रतंत्र 
    में सर्वदा क्रमश: विस्तारण </span><span padma_font_family_property="DV1-TTSurekh" style="font-family: DV1-TTSurekh;">(dilatation) </span><span   style="">फिर संक्रमण और अश्मरी निर्माण तथा 
    कभी-कभी अर्बुद भी बन जाते हैं। रुकावट जितनी ही श्रोणि-मूत्र 
    वाहिनी संगम के समीप होगी उतने ही शीघ्र हाइड्रोनफ्रोिसिसि 
    </span><span padma_font_family_property="DV1-TTSurekh" style="font-family: DV1-TTSurekh;">(hydronephrosis) </span><span   style="">हो जायगा। मूत्र रुकावट की चिकित्सा के सिद्धांत ये हैं : 
    (१) प्रतिधारण </span><span padma_font_family_property="DV1-TTSurekh" style="font-family: DV1-TTSurekh;">(retention) </span><span   style="">से तुरंत 
    छुटकारा कराना और तरल पदार्थ देना, (२) सही निदान करना, 
    (३) वृक्क की सही अवस्था का पता लगाना तथा उसकी कार्यशक्ति को 
    बढ़ाने क प्रयत्न करना और (४) अवरोध को हटाना।</span></p>
  <p class="MsoBodyText"><span   style="">मूत्रतंत के संक्रमण- मूत्रतंत्र के संक्रमण 
    सबसे सामान्य मूत्र रोग हैं। यह जीवाणुओं के कारण होता 
    है तथा मूत्र का अवरोध इसके लिये सबसे बड़ा पुर:प्रवर्तक 
    कारक </span><span padma_font_family_property="DV1-TTSurekh" style="font-family: DV1-TTSurekh;">(predisposing factor) </span><span   style="">है। मूत्रतंत्र की प्रमुख समस्याओं में 
    ९० प्रतिशत भाग संयुक्त रूप से संक्रमण तथा अवरोध का होता 
    है। ये समस्याएँ तीन प्रकार की होती हैं: (१) अगुलिकार्तीय </span><span padma_font_family_property="DV1-TTSurekh" style="font-family: DV1-TTSurekh;">(non tuberculous), 
    </span><span   style="">(२) गुलिकार्तीय </span><span padma_font_family_property="DV1-TTSurekh" style="font-family: DV1-TTSurekh;">(tuberculous) </span><span   style="">तथा (३) असामान्य </span><span padma_font_family_property="DV1-TTSurekh" style="font-family: DV1-TTSurekh;">(unusual) </span><span   style="">। मूत्रतंत्र के अगुलिकार्तीय संक्रमण 
    प्रत्येक आयु में हो सकते हैं, पर दो वर्ष के पहले तथा ४० 
    वर्ष के पश्चात् सबसे अधिक होते हैं। ग्राम-ऋणी दंडाणु </span><span padma_font_family_property="DV1-TTSurekh" style="font-family: DV1-TTSurekh;">(gram-negative-bacilli) 
    </span><span   style="">एशरिकिया कोलाई 
    </span><span padma_font_family_property="DV1-TTSurekh" style="font-family: DV1-TTSurekh;">(escherichia coli), 
    50%-75% </span><span   style="">रोगियों में पाए 
    जाते हैं। स्यूडोमोनैस एरोजेनीज, प्रोटियस, शिगेल्सा, सालमोनेल्ला 
    गुच्छ गोलाणु </span><span padma_font_family_property="DV1-TTSurekh" style="font-family: DV1-TTSurekh;">(staphylococcus), </span><span   style="">मनका गोलाणु </span><span padma_font_family_property="DV1-TTSurekh" style="font-family: DV1-TTSurekh;">(streptococcus) </span><span   style="">इत्यादि भी मूत्र के संक्रमण उत्पन्न करते हैं। ये संक्रमण 
    रुधिरजन्य </span><span padma_font_family_property="DV1-TTSurekh" style="font-family: DV1-TTSurekh;">(haematogenous) </span><span   style="">मूत्रजन्य 
    </span><span padma_font_family_property="DV1-TTSurekh" style="font-family: DV1-TTSurekh;">(urogenous), 
    </span><span   style="">लसीकाजन्य </span><span padma_font_family_property="DV1-TTSurekh" style="font-family: DV1-TTSurekh;">(lymphogenous), </span><span   style="">सीधे अथवा विस्तरण </span><span padma_font_family_property="DV1-TTSurekh" style="font-family: DV1-TTSurekh;">(extension) </span><span   style="">से हो<span   style="">श् </span>सकते 
    हैं। वृक्क में तरुण </span><span padma_font_family_property="DV1-TTSurekh" style="font-family: DV1-TTSurekh;">(acute) </span><span   style="">अथवा जीर्ण </span><span padma_font_family_property="DV1-TTSurekh" style="font-family: DV1-TTSurekh;">(chronic) </span><span   style="">संक्रमण हो 
    सकते हैं। पाइओनफ्रेोसिस </span><span padma_font_family_property="DV1-TTSurekh" style="font-family: DV1-TTSurekh;">(pyonephrosis) </span><span   style="">में पूरा वृक्क पूय की थैली बन जाता है। वृक्क तथा परिवृक्क 
    फोड़े वृक्क संक्रमण के और भी उदाहरण हैं। मूत्रवाहिनी में 
    पाइओयूरेटर </span><span padma_font_family_property="DV1-TTSurekh" style="font-family: DV1-TTSurekh;">(pyoureter) </span><span   style="">हो सकता है। मूत्राशय<span   style="">श् </span>में 
    युरेथराइटिस </span><span padma_font_family_property="DV1-TTSurekh" style="font-family: DV1-TTSurekh;">(urethritis) </span><span   style="">हो सकता है।</span></p>
  <p class="MsoBodyText"><span   style="">मूत्रतंत्र में क्षयरोग अब उन्नतोन्मुख 
    देशों में धीरे धीरे कम होता जा रहा है। यह मूत्रतंत्र के 
    किसी या सब अंगों में हो सकता है। यह तरुण, अथवा जीर्ण या 
    व्रण रूपों इत्यादि में हो सकता है। उपदंश, ब्रूसेलोसिस </span><span padma_font_family_property="DV1-TTSurekh" style="font-family: DV1-TTSurekh;">(brucellosis) </span><span   style="">तथा ्थ्राश </span><span padma_font_family_property="DV1-TTSurekh" style="font-family: DV1-TTSurekh;">(thrush, actinomycosis) </span><span   style="">मूत्रतंत्र के असामान्य संक्रमण हैं।</span></p>
  <p class="MsoBodyText"><span   style="">मूत्रतंत्र के उपघात </span><span padma_font_family_property="DV1-TTSurekh" style="font-family: DV1-TTSurekh;">(injuries) </span><span   style="">-ये दुर्घटनाएँ युद्ध तथा उपकरण उपघात 
    से हो सकती हैं। यदि ठीक चिकित्सा समय पर न की गई, तो 
    बुरे परिणाम हो सकते हैं। वृक्क, मूत्रवाहिनी, मूत्राशय तथा 
    मूत्रमार्ग में कहीं भी अकेले, अथवा और किसी अंग के समेत, उपघात 
    हो सकता है।</span></p>
  <p class="MsoBodyText"><span   style="">मूत्र अश्मरी रोग </span><span padma_font_family_property="DV1-TTSurekh" style="font-family: DV1-TTSurekh;">(Urinary Calculous 
    Disease)- </span><span   style="">मूत्र अश्मरी फॉस्फेट, 
    कार्बोनेट, यूरिक अम्ल, यूरेट आक्सलेट के प्रकार की होती है। 
    कभी कभी सिस्टिन, जैंथीन और अन्य असामान्य प्रकार की भी होती 
    हैं। यह वृक्कद्रोणि, मूत्रवाहिनी तथा मूत्राशय में साधारणतया 
    होती है, पर मूत्रतंत्र के अन्य भागों में भी हो सकती है। इसके 
    होने के मुख्य कारण विटामिन ए की कमी, अतिपरावटुता </span><span padma_font_family_property="DV1-TTSurekh" style="font-family: DV1-TTSurekh;">(hyperparathyroidism), </span><span   style="">जीवाणु 
    संक्रमण </span><span padma_font_family_property="DV1-TTSurekh" style="font-family: DV1-TTSurekh;">(bacterial infection) </span><span   style=""><span   style="">श्</span>तथा मूत्र अवरोध होते हैं। छोटी अश्मरी 
    कभी कभी अपने आप बाहर निकल आती है, पर बड़े आकार की 
    अश्मरियों को शल्य से निकाला जा सकता है। अश्मरियों को निकाल 
    देने के पश्चात् उनके फिर से न बनने का उपाय करना चाहिए।</span></p>
  <p class="MsoBodyText"><span   style="">मूत्रजनन तंत्र के अर्बुद </span><span padma_font_family_property="DV1-TTSurekh" style="font-family: DV1-TTSurekh;">(tumours) </span><span   style="">- मनुष्य के सारे अर्बुदों में मूत्रजननतंत्र 
    के अर्बुद २०</span><span padma_font_family_property="DV1-TTSurekh" style="font-family: DV1-TTSurekh;">% </span><span   style="">से </span><span padma_font_family_property="DV1-TTSurekh" style="font-family: DV1-TTSurekh;">25% </span><span   style="">तक होते हैं, इस तंत्र के </span><span padma_font_family_property="DV1-TTSurekh" style="font-family: DV1-TTSurekh;">93% </span><span   style=""><span   style="">श्</span>से 
    </span><span padma_font_family_property="DV1-TTSurekh" style="font-family: DV1-TTSurekh;">95% </span><span   style=""><span   style="">श्</span>तक 
    के अर्बुद दुर्दम्य </span><span padma_font_family_property="DV1-TTSurekh" style="font-family: DV1-TTSurekh;">(malignant) </span><span   style="">होते हैं। 
    इस कारण प्रथम लक्षण परिस्पृश्य पुंज </span><span padma_font_family_property="DV1-TTSurekh" style="font-family: DV1-TTSurekh;">(palpable mass), </span><span   style="">अथवा रक्तमेह </span><span padma_font_family_property="DV1-TTSurekh" style="font-family: DV1-TTSurekh;">(heamaturia) </span><span   style="">आदि प्रकट होने पर तुरंत पूरी जाँच 
    तथा ठीक चिकित्सा होनी चाहिए। वृक्क के अर्बुदों में हाइपरने 
    फ्रोमा </span><span padma_font_family_property="DV1-TTSurekh" style="font-family: DV1-TTSurekh;">(hypernephroma) </span><span   style="">प्रौढ़ 
    अवस्था में तथा विल्म का अर्बुद </span><span padma_font_family_property="DV1-TTSurekh" style="font-family: DV1-TTSurekh;">(Wilm's tumour) </span><span   style="">बचपन में साधारणतया होते हैं। वृक्कद्रोणि तथा मूत्रवाहिनी 
    में पैपिलोमा </span><span padma_font_family_property="DV1-TTSurekh" style="font-family: DV1-TTSurekh;">(papilloma), </span><span   style="">पैपिलरी कोर्सिनौमा </span><span padma_font_family_property="DV1-TTSurekh" style="font-family: DV1-TTSurekh;">(papillary carcinoma) </span><span   style="">तथा शल्कायकोशिका कैंसर </span><span padma_font_family_property="DV1-TTSurekh" style="font-family: DV1-TTSurekh;">(squamous cell cancer) 
    </span><span   style="">होते हैं। मूत्राशय के 
    अर्बुदों में पैपिलोमा तथा पैपिलरी कार्सिनोमा उल्लेखनीय है। 
    प्रॉस्टेट ग्रंथि की सुदम्य अधिवृद्धि </span><span padma_font_family_property="DV1-TTSurekh" style="font-family: DV1-TTSurekh;">(benign hyperplasia) </span><span   style="">तथा कैंसर प्रौढ़ों में मूत्र अवरोध 
    के सामान्य कारण हैं। इस संबंध में प्रॉस्टेट ग्रंथीय सूत्रणरोग 
    </span><span padma_font_family_property="DV1-TTSurekh" style="font-family: DV1-TTSurekh;">(fibrosis) </span><span   style="">तथा मूत्राशय 
    के अग्रभाग में रुकावट का भी स्थान है।</span></p>
  <p class="MsoBodyText"><span   style="">अंड ग्रंथि में सेमिनोमा </span><span padma_font_family_property="DV1-TTSurekh" style="font-family: DV1-TTSurekh;">(seminoma) </span><span   style="">और टेराटोमा अर्बुद प्राय: होते 
    हैं। शुक्राशय, मूत्रमार्ग, शिश्न तथा अन्य भागों में भी सुदम्य तथा 
    दुर्दम्य दोनों ही प्रकार के अर्बुद निकल सकते हैं।</span></p>
  <p class="MsoBodyText"><span   style="">पेशी तंत्रिका के </span><span padma_font_family_property="DV1-TTSurekh" style="font-family: DV1-TTSurekh;">(neuromuscular) </span><span   style="">रोग-पेशी तंत्रिका के रोग, जैसे 
    मूत्रवाहिनी अतानता </span><span padma_font_family_property="DV1-TTSurekh" style="font-family: DV1-TTSurekh;">(atony) </span><span   style="">मूत्राशय की पेशी तंत्रिका के रोग, विशेषकर स्पाइना बाइफिडा 
    </span><span padma_font_family_property="DV1-TTSurekh" style="font-family: DV1-TTSurekh;">(spina bifida) </span><span   style="">तथा मेरुरज्जु 
    के कार्य आदि में पर्याप्त संयोग होता है और ये गंभीर हो 
    जा सकते हैं। इनकी चिकित्सा भी अच्छी प्रकार से नहीं हो पाती। 
    कुछ में तो जीवन की कोई आशा नहीं रह जाती।</span></p>
  <p class="MsoBodyText"><span   style="">पुरुष जनतंत्र के रोग- शिश्न में फिमसिस 
    </span><span padma_font_family_property="DV1-TTSurekh" style="font-family: DV1-TTSurekh;">(phimosis), </span><span   style="">पाराफिमोसिस 
    </span><span padma_font_family_property="DV1-TTSurekh" style="font-family: DV1-TTSurekh;">(paraphimosis), 
    </span><span   style="">पॉस्थिटिस </span><span padma_font_family_property="DV1-TTSurekh" style="font-family: DV1-TTSurekh;">(posthitis), </span><span   style="">शिश्नाग्रशोथ, कर्कट आदि रोग हो 
    सकते हैं।</span></p>
  <p class="MsoBodyText"><span   style="">मूत्रमार्ग के सामान्य रोग युर्थ्रेााइटिस 
    </span><span padma_font_family_property="DV1-TTSurekh" style="font-family: DV1-TTSurekh;">(urethritis) </span><span   style="">तथा संकोच 
    है। अंडकोष की त्वचा में कोथ, श्लीपद आदि रोग हो सकते 
    हैं। अंडघर कंचुक </span><span padma_font_family_property="DV1-TTSurekh" style="font-family: DV1-TTSurekh;">(tunica vaginalis) </span><span   style="">में हाइड्रोसील </span><span padma_font_family_property="DV1-TTSurekh" style="font-family: DV1-TTSurekh;">(hydrocele), </span><span   style="">काइलोसील </span><span padma_font_family_property="DV1-TTSurekh" style="font-family: DV1-TTSurekh;">(chylocele), </span><span   style="">पाइओसील </span><span padma_font_family_property="DV1-TTSurekh" style="font-family: DV1-TTSurekh;">(phocole) </span><span   style="">आदि रोग होते हैं। अंडग्रंथि में अंडशोथ, ऐंठन </span><span padma_font_family_property="DV1-TTSurekh" style="font-family: DV1-TTSurekh;">(torsion) </span><span   style="">तथा अर्बुद हो सकते हैं। अध्यंड में 
    शोथ तथा वृषण रज्जु में शोथ आदि प्रॉस्टेट ग्रंथि तथा शुक्राशय 
    में शोथ, अर्बुद आदि रोग उत्पन्न हो सकते हैं।</span></p>
  <p class="MsoBodyText"><span   style="">अधिवृक्क </span><span padma_font_family_property="DV1-TTSurekh" style="font-family: DV1-TTSurekh;">(Adrenals)- </span><span   style=""><span   style="">श्</span>अधिवृक्क वे हैं जिनके हॉरमोन जीवन के लिये नितांत 
    आवश्यक होते है और ये भ्रौणिकी तथा नैदानिक दृष्टि से मूत्रजनन 
    तंत्र के अभिन्न भाग हैं। शारीरिक संरचना तथा क्रियात्मक दृष्टि 
    से अधिवृक्क के दो भाग होते हैं: बाहरी वल्कुट तथा भीतरी 
    मज्जका। अधिवृक्क के बल्कुट से लगभग ३० हारमोन निकाले जा 
    चुके हैं, जिनके मुख्य कार्य विद्युद्विश्लेय का संतुलन और कार्बोहाइड्रेट 
    उपापचय को ठीक रखना है। इनकी कमी से ऐडिसन का रोग 
    </span><span padma_font_family_property="DV1-TTSurekh" style="font-family: DV1-TTSurekh;">(Addison's disease) </span><span   style="">तथा अधिकता से सिंड्रोम </span><span padma_font_family_property="DV1-TTSurekh" style="font-family: DV1-TTSurekh;">(syndrome) </span><span   style="">हो जाता है। अधिवृक्क की मज्जका से गैग्लिओन्युरोमा </span><span padma_font_family_property="DV1-TTSurekh" style="font-family: DV1-TTSurekh;">(ganglioneuroma), 
    </span><span   style="">न्यूरोब्लास्टोमा </span><span padma_font_family_property="DV1-TTSurekh" style="font-family: DV1-TTSurekh;">(neuroblastoma) </span><span   style="">और फोइओक्रोमोसिटोमा </span><span padma_font_family_property="DV1-TTSurekh" style="font-family: DV1-TTSurekh;">(phoeochromoccytoma) 
    </span><span   style="">अर्बुद निकलते है।</span></p>
  <p class="MsoBodyText"><span   style="">स्त्रियों के मूत्ररोग-अवरोधन, संक्रमण, 
    अश्मरी, अर्बुद आदि रोग स्त्रियों में भी होते हैं, पर उनमें कुछ 
    रोग, जैसे वेसिकी वैजिनल </span><span padma_font_family_property="DV1-TTSurekh" style="font-family: DV1-TTSurekh;">(vesico-vaginal) </span><span   style="">फिस्टुला </span><span padma_font_family_property="DV1-TTSurekh" style="font-family: DV1-TTSurekh;">(fistula), </span><span   style="">वल्वाइटिस </span><span padma_font_family_property="DV1-TTSurekh" style="font-family: DV1-TTSurekh;">(vulvitis) </span><span   style="">आदि विशेषकर होते हैं, जिनके निदान 
    तथा चिकित्सा करने में कभी कभी कठिनाई पड़ सकती है।</span></p>
  <p   class="MsoBodyText">(<span   style="">धनयाम 
    सिंहल)</span></p>
</div>
</body></html>