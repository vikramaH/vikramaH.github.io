<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">सरकैशिया</span></b><span   style="font-size: 14pt; font-family: DV-TTSurekhEN;"> 
    (</span><span padma_font_family_property="Courier" style="font-size: 14pt; font-family: Courier;">Circassia</span><span   style="font-size: 14pt; font-family: DV-TTSurekhEN;">) 
    सोवियत संघ में, उत्तर पश्चिमी कॉकेशस पर्वतक्षेत्र में एक ऐतिहासिक 
    क्षेत्र है। यह क्षेत्र प्रशासनिक दृष्टि से दो स्वशासित भागों में 
    विभाजित है<span   style="">श् </span>अदिगेई (</span><span padma_font_family_property="Courier" style="font-size: 14pt; font-family: Courier;">Adygei</span><span   style="font-size: 14pt; font-family: DV-TTSurekhEN;">) और चेरकेस (</span><span padma_font_family_property="Courier" style="font-size: 14pt; font-family: Courier;">Cherkess</span><span   style="font-size: 14pt; font-family: DV-TTSurekhEN;">)। 
    अदिगेइ क्षेत्र का क्षेत्रफल ४,४२० वर्ग किलोमीटर है, जो कूबान 
    (</span><span padma_font_family_property="Courier" style="font-size: 14pt; font-family: Courier;">Kuban</span><span   style="font-size: 14pt; font-family: DV-TTSurekhEN;">) 
    नदी की सहायक व्येलाया (</span><span padma_font_family_property="Courier" style="font-size: 14pt; font-family: Courier;">Belaya</span><span   style="font-size: 14pt; font-family: DV-TTSurekhEN;">) 
    नदी की घाटी में स्थित है। माइकॉप (</span><span padma_font_family_property="Courier" style="font-size: 14pt; font-family: Courier;">Maikop</span><span   style="font-size: 14pt; font-family: DV-TTSurekhEN;">) 
    इसकी राजधानी है। पूर्व में चेरफेस क्षेत्र है, जिसका क्षेत्रफल 
    ४,००४ वर्ग किलोमीटर है। चेरकेस्क (</span><span padma_font_family_property="Courier" style="font-size: 14pt; font-family: Courier;">Cherkessk</span><span   style="font-size: 14pt; font-family: DV-TTSurekhEN;">) 
    इसकी राजधानी है। निचले क्षेत्रों की मुख्य फसलें गेहूँ और 
    सूर्यमुखी हैं तथा पर्वतीय भागों में लकड़ी काटना व पशुपालन 
    मुख्य व्यवसाय हैं। मध्य युग में सरकैशियावासी काकेशस पर्वतों 
    में रहते थे। १०वीं से १३वीं शताब्दी तक सरकैशिया जार्जिया के 
    शासन के अंतर्गत रहा, फिर कई शताब्दियों तक सरकैशिया 
    स्वतंत्र रहा। सन् १८२९ ई. में सरकैशिया पर रूस का पूर्ण शासन 
    कायम हुआ। फलस्वरूप लगभग पाँच लाख सरकैशियावासी टर्की 
    और बल्गेरिया चले गए और अब केवल ९३,००० (१९५०) सरकैशियावासी 
    रह गए हैं। इस क्षेत्र में निवास करनेवाली ही अन्य जातियों 
    में रूसी और कॉकेशियाई जातियाँ हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">उच्च 
    वर्ग के सरकैशियावासी मुसलमान हैं। सरकैशियावासी स्त्रियाँ 
    सुंदरता के लिए प्रसिद्ध हैं और एक समय बादशाहों के हरम 
    के लिए इनकी बड़ी चाह थी।<span   style="">   
    </span>(सरदार सिंह ढबरिया.)</span></p>
</div>
</body></html>