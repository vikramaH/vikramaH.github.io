<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body padma_font_family_property="serif" bgcolor="#ffffff">
<font size="2"> 
<p><font    size="4"><b  >पोसेइदोनिअस</b> 
  (१३०-४६ ई. पू.) ईसा पूर्वक 
  द्वितीय शती के 
  रोम मे उदासीनतावादी 
  स्टोइक सिद्धांत 
  का विख्यात प्रचारक, 
  साथ हो पर्यटक 
  इतिहासकार, 
  भूगोलज्ञ, तथा 
  आवहिकीय एवं 
  गणितशास्त्रीय 
  अनुसंधानकार। 
  उसमें स्टोइक मत 
  के संस्थापकों<font padma_font_family_property="Symbol" face="Symbol">¾</font> 
  जीनो तथा क्रिसीपस<font padma_font_family_property="Symbol" face="Symbol">¾</font> 
  की मान्यताओं 
  के साथ, प्लातौन् 
  एवं अरस्तू के विचार, 
  वैज्ञानिक उत्सुकता, 
  सर्वगुणग्राहकता, 
  उदार सहिष्णुता, 
  प्रबल धार्मिक भावना, 
  और अतिशयोक्तिपूर्ण 
  अलंकारयुकत 
  साहित्य-रचना-प्रेम 
  का विचित्र मिश्रण 
  था। उसने ईश्वर 
  को अनुभवातीत, 
  आकाश में विश्वविधाता 
  बताया, और 
  उसके अस्तित्व के पक्ष 
  में, तर्क के रूप 
  में, विश्व के सभी 
  प्राकृतिक चमत्कारों 
  का उद्धरण दिया। 
  उसे इन सबमें अवयवी 
  एकता तथा व्यापक 
  सहानुभूति विभिन्न 
  मात्राओं में विद्यमान, 
  परंतु जीव अर्थात् 
  वैयक्तिक देह 
  में पूर्णवस्था 
  को प्राप्त प्रतीत 
  हुई; मनुष्य को, 
  उत्कृष्ट तथा निष्कृष्ट 
  के बीच एक पुत्र 
  सा स्थित मानते 
  हुए भी उसने उसे 
  सृष्टि का केंद्र 
  तथा ईश्वरीय 
  विधान का सबसे 
  ज्वलंत प्रमाण कहा। 
  उसके सब से दिव्य 
  गुण उसके हाथों 
  की योग्ताएँ, इंद्रियज्ञान 
  क्षमता, भाषाक्षमता, 
  तथा आकाश तक 
  पहुँचनेवाली 
  बुद्धि है। बुद्धि 
  मनुष्य की दैंवी 
  अभिभावी शक्ति 
  है। उसकी विशेष 
  अभिव्यक्ति शास्त्रीय 
  कला, शिल्प, वैज्ञानिक 
  पूर्वव्याख्या (</font><font padma_font_family_property="Times New Roman, Times, serif" face="Times New Roman, Times, serif" size="2">Prediction</font><font padma_font_family_property="serif" size="2">), 
  <font size="4"> <font   >एवं दर्शनवृत्ति 
  में होती है। आत्मा 
  दिव्य है, दिव्य दृष्टि 
  युक्त है, अमर है, 
  सूर्य में स्थित 
  दिव्य पदार्थ से 
  चंद्रपथ होकर 
  पृथ्वी पर अवतरित 
  हुई है, औरअंत 
  में विशुद्ध होकर 
  फिर अपने उद्गम 
  स्थान को लौटकर 
  वहाँ नित्य आनंद 
  प्राप्त करेगी। परंतु 
  आत्मा है भौतिक 
  पदार्थ। तब भी 
  उसके बौद्धिक, 
  भावात्मक तथा 
  क्षुधात्मक तीन 
  अंश हैं, इसी विचार 
  के अनुसार पोसेइदोनिअस 
  ने मानववादी 
  नैतिक सिद्धांत 
  अपनाया। सिद्धांतों 
  को नियमों के 
  बिना व्यर्थ एव असफल 
  घोषित करते 
  हुए, उद्वेगों एवं 
  भावोद्रेकों 
  का बहिष्कार नहीं, 
  संयम कर्त्तव्य माना। 
  कुछ रूढ़िवादी 
  ढंग से आदेश 
  प्रवीधन तथा परामर्श 
  की व्याख्या की और 
  आदर्श आचरण 
  को स्वयं लक्ष्य कहा। 
  बाह्य पदार्थो 
  तथा सुख दु:ख 
  की उपेक्षा करते 
  हुए आत्मस्थित रहने 
  को महत्व दिया। 
  हाँ, सदाचार 
  ही को पर्याप्त 
  न मानकर, स्वास्थ्य, 
  कौशल तथा बल 
  को आवश्यक स्वीकार 
  किया।</font></font></font></p>
</font> () 
</body></html>