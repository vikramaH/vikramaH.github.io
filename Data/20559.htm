<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font  size="4"><b  >ओरान</b></font> 
  <font    size="4">अलजीरिया 
  देश का एक बंदरगाह 
  है। यह भूमध्यसागर 
  की ओरान की 
  खाड़ी के सिरे 
  पर स्थित है। यह 
  नगर जेबेल मुरजाजो 
  पर्वत पर बसा 
  हुआ है जिसकी 
  ऊँचाई १,९०० फुट 
  है।</font></p>
<font size="2"> 
<p><font    size="4">ओरान 
  बड़ा व्यापारिक 
  केंद्र है। मारसेई, 
  बारसेलोना, 
  वालेंशिया, जिब्राल्टर 
  इत्यादि तथा बारबारी 
  तट के अन्य बंदरगाहों 
  से यहाँ बराबर 
  गमनागमन की 
  सुविधाएँ हैं।	(वि.चं.मि.)</font></p>
</font> 
</body></html>