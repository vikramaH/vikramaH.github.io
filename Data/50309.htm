<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >ट्रेंट 
  </b>स्थिति : ४६<sup  >०</sup> ४' उ० अ० तथा 
  ११<sup  >०</sup> ९' पू० दे०। यह इटली 
  का प्रसिद्ध नगर 
  है जो टेंटिनो 
  राज्य की राजधानी 
  है तथा राज्य 
  के दक्षिण-पश्चिमी 
  भाग में स्थित है। 
  लौगोडी गार्डा 
  से १९ मील दूर 
  उत्तर-पूर्व में 
  आडिजे नदी पर 
  बसा हुआ यह प्रसिद्ध 
  ऐतिहासिक नगर, 
  चतुर्थ शताब्दी 
  में ट्रिडेंटिनी 
  राज्य की राजधानी 
  था। क्रमश: यह इटली, 
  वेनिस, आस्ट्रिया, 
  बवेरिया, फ्रांस, 
  पुन: आस्ट्रिया 
  तथा इटली राज्यों 
  के अंतर्गत रहा। 
  यहाँ रेशम, शराब 
  तथा अन्य पेय पदार्थों 
  का उत्पादन मुख्य 
  उद्योग है। यहाँ 
  की जनसंख्या ६२,००० 
  (१९६०) है।</font></p>
</body></html>