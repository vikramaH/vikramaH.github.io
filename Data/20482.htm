<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >ऐबि, एर्न्स्ट</b> 
  (<font padma_font_family_property="Times New Roman, Times, serif" face="Times New Roman, Times, serif">Abbe Ernst </font>१८३५-१९०५), का जन्म 
  सन् १८३५ ई. में जर्मनी 
  में हुआ। आपका 
  बाल्यकाल बड़ा सुखद 
  था। इससे आपकी 
  शिक्षा दीक्षा भी 
  निर्बाध तथा 
  पूर्ण हुई। इसकी 
  प्रसिद्धि विशेष 
  रूप से सूक्ष्मदर्शक 
  यंत्र के मंच के 
  नीचे लगनेवाले 
  संघनक (कंडेंसर) 
  के कारण हुई 
  जिसको आजकल 
  'ऐबीज़ सबस्टेज 
  कंडेसर' कहा जाता 
  है। इनकी अत्यधिक 
  प्रसिद्धि का कारण 
  इनका 'ज़ाइस आप्टिकल 
  वर्क्स' नामक संस्था 
  से निकटतम संबंध 
  था। इस संस्था की 
  प्रगति के ये ही 
  मुख्य कारण थे। 
  इस संस्था से संबद्ध 
  रहकर इन्होंने 
  अपने कारखाने 
  में बने सूक्ष्मदर्शक 
  यंत्रों में आश्चर्यजनक 
  उन्नति की जिससे 
  'ज़ाइस ऑप्टिकल 
  वर्क्स' का संसार 
  में एक विशेष स्थान 
  बन गया और 
  आज उसके बने अणुदर्शक 
  प्रथम श्रेणी के 
  यंत्र माने जाते 
  हैं।</font></p>
<font size="2"> 
<p><font    size="4">इनके तत्वावधान 
  में तथा इनके द्वारा 
  सूक्ष्मदर्शी यंत्रों 
  में किए गए विकासों 
  तथा सुधारों 
  के फलस्वरूप आज 
  के ऊतिकी (हिस्टॉलॉजी) 
  तथा जीवाणुविज्ञान 
  (बैक्टीरियालॉजी) 
  के क्षेत्रों से संबंधित 
  अनुसंधानों में 
  अभूतपूर्व प्रगति 
  हुई तथा इस प्रगति 
  के साथ-साथ चिकित्सा 
  विज्ञान की भी 
  महत्वपूर्ण उन्नति 
  संभव हुई। इस 
  महान् वैज्ञानिक 
  की मृत्यु जर्मनी 
  में अपने निवासस्थान 
  पर ७० वर्ष की आयु 
  में सन् १९०५ ई. में 
  हुई। </font></p>
</font>
<p><font  size="2"><b><font   size="4">सं.ग्रं.</font></b></font><font size="4"><b padma_font_family_property="serif">&#8211;</b></font><font    size="4">एफ़. 
  प्राउर्सबाख़ : एर्न्स्ट 
  ऐबि (१९१८)।	(शि.ना.ख.)</font></p> 
</body></html>