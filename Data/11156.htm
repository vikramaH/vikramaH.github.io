<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<font >
<p  ><b  >इंपोरिया 
  संयुक्त</b> राज्य 
  (अमरीका) के कैंसास 
  राज्य का एक नगर 
  है जो समुद्रतल 
  से १,१३३ फुट की ऊँचाई 
  पर न्यूशो तथा 
  काटनवुड नदियों 
  के संगम पर कैंसास 
  नगर से १२३ मील 
  दक्षिण में स्थित 
  है। अचिंसन, टोपेका 
  तथा फी एवं मिसौरी, 
  कैंसास तथा टेक्सास 
  के रेलमार्ग 
  इंपोरिया से 
  गुजरते हैं। यहाँ 
  नगरपालिका 
  का हवाई अड्डा 
  भी है। इंपोरिया 
  एक प्रसिद्ध व्यापारिक 
  केंद्र है, जो पूर्वी 
  बाजारों के 
  मांस, अंडे तथा 
  मुर्गियों की माँग 
  की पूर्ति करता 
  है तथा इन्हीं से 
  संबद्ध अन्य उद्योगों 
  में भी संलग्न है। 
  यह शिक्षा का भी 
  एक बड़ा केंद्र है जहाँ 
  कालेज ऑव इंपोरिया 
  तथा कैंसास स्टेट 
  टीचर्स कालेज 
  जैसी प्रसिद्ध शिक्षासंस्थाएँ 
  हैं। यहाँ पीटर 
  पैन पार्क में 
  एक प्राकृतिक रंगभूमि 
  है जहाँ ग्रीष्मकाल 
  में प्रत्येक वर्ष 
  नाटक खेले जाते 
  हैं। इंपोरिया 
  टाउन कंपनी ने 
  इस नगर का शिलान्यास 
  सन् १८५७ ई. में किया 
  था।	(ले.रा.सिं.)</p>
</font>
<p><font ><b></b></font></p>
</body></html>