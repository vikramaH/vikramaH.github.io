<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body class="Normal" bgcolor="#ffffff" lang="EN-US">
<p  ><b><span   style="font-size: 16pt;">बस्तर</span></b> स्थिति : १७<span  >रू</span>४६<span  >फ़</span> 
  से २०<span  >रू</span>१४<span  >फ़</span> उ.अ. तथा ८०<span  >रू</span>१५<span  >फ़</span> 
  से ८२<span  >रू</span>१५<span  >फ़</span>
 पू.द.। यह भारत के मध्य प्रदेश 
  राज्य में स्थित एक दक्षिणी जिला है जिसका क्षेत्रफल १५,१२४ वर्ग मील 
  तथा जनसंख्या ११,६७,५०१ (१९६१) है। इसके उत्तर में दुर्ग, उत्तर-पूर्व 
  में रायपुर, पश्चिम में चांदा, पूर्व में कोरापुट तथा दक्षिण 
  में पूर्वी गोदावरी जिले हैं। यह पहले एक देशी रियासत था। 
  इसका अधिकांश भाग कृषि के अयोग्य है। यहाँ जंगल अधिक हैं 
  जिनमें गोंड एवं अन्य आदिवासी जातियाँ निवास करती हैं। जगंलों 
  में टीक तथा साल के पेड़ प्रमुख हैं। यहाँ की स्थानांतरित कृषि 
  में धान तथा कुछ मात्रा में ज्वार, बाजरा पैदा कर लिया जाता 
  है। इंद्रावती यहाँ की प्रमुख नदी है। चित्राकट में कई झरने 
  भी हैं। जगदलपुर, बीजापुर, कांकेर, कोंडागाँव, भानु प्रतापपुर 
  आदि प्रमुख नगर हैं। यहाँ के आदिवासी जंगलों में लकड़ियाँ, 
  लाख, मोम, शहद, चमड़ा साफ करने तथा रँगने के पदार्थ आदि 
  इकट्ठे करते रहते हैं। खनिज पदार्थों में लोहा, अभ्रक महत्वपूर्ण 
  
हैं।  
 
  (रामसहाय खरे)</p>
</body></html>