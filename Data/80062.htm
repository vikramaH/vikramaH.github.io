<html><head>

<meta http-equiv="Content-Type" content="text/html; charset=utf-8">
<title></title>
<style></style>
</head><body class="Normal" bgcolor="#ffffff" lang="EN-US">
<p style="text-align: left;"   class="MsoBodyTextIndent"><b><span   style="font-size: 16pt; text-align: left;">प्वाईटर सर 
  एडवर्ड, जान </span></b>(<span padma_font_family_property="DV1-TTSurekh" style="font-family: DV1-TTSurekh;">1836-1919</span>) अंग्रेजी चित्रकार जिसका जन्म पेरिस में 
  हुआ। कलासाधना में जुटे रहकर उसकी बहुमुखी प्रवृत्तियाँ विकसित 
  हुई। सज्जाकला में उसने भित्तिचित्र सज्जा, पच्चीकारी, जड़ाव और 
  रंगीन कांच, टाइल और पात्रों पर बारीक चित्रांकन आदि कई 
  किस्म की शिल्पसाधना की। १८८३ में जलरंगों में कलाकारों की रायल 
  सोसाइटी में वह निर्वाचित हुआ। विज्ञान और कला विभाग के 
  संचाकल के रूप में और साउथ केंसिंगटन की राष्ट्रीय कला प्रशिक्षण 
  संस्था में प्वाइंटर ने स्वयं को एक ज़बर्दस्त और सफल प्रशासक 
  सिद्ध किया। लंदन की नेशनल गैलरी का वह डायरेक्टर नियुक्त 
  हुआ। वहाँ आकर नेशनल गैलरी के सचित्र 'कैटलाग' का घोर 
  परिश्रम और तललीनता से संपादन किया जिसमें संग्रहालय में 
  मौजूद हर कलाकृति को बड़ी ही खूबी से अनुकृत और चित्रांकित 
  किया गया।</p>
<p style="text-align: left;"   class="MsoBodyTextIndent">१८९६ में रायल एकेडेमी का वह अध्यक्ष चुना 
  गया और 'नाइट' की उपाधि से सम्मानित किया गया। १९०२ 
  में 'बोरोनेट' की विशेष उपाधि प्रदान की गई। कला के 
  माध्यम से चिंतन और प्रौढ़ता के शिखर पर पहुँचकर २६ जुर्ला, 
  १९१९ को लंदन में उसकी मृत्यु हुई।   (शचीरानी 
  गुर्टू)</p>
</body></html>