<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="4"><b  >गणितयीय संकेतन</b></font> <font padma_font_family_property="Times New Roman, Times, serif" face="Times New Roman, Times, serif" size="4">(Mathematical Notations) </font><font    size="4">वे
 चिन्ह अथवा संकेत हैं जो किसी गणितीय क्रिया अथवा संबंध को व्यक्त करने 
में, किसी गणितयी राशि की प्रकृति अथवा गुण को दर्शाने में, अथवागणित में 
प्राय: प्रयुक्त होनेवाले वाक्यांश, विशिष्ट संख्या या गणितीय राशि को 
निर्दिष्ट करने के लिए प्रयुक्त किए जाते हैं। इस प्रकार अ ब में भाग का 
चिन्ह निर्दिष्ट करता है कि अ में ब का भाग देना है, अ </font><font padma_font_family_property="Times New Roman, Times, serif" face="Times New Roman, Times, serif" size="4">&lt;</font><font    size="4">ब में असमता का चिन्ह </font><font padma_font_family_property="Times New Roman, Times, serif" face="Times New Roman, Times, serif" size="4">(&lt;)</font><font    size="4">अ का ब से छोटा होने का संबंध दर्शाता है, फ (य) में, संकेत यह सूचित करता है कि फलन फ (य) एकरूप वर्धमान फलन </font><font padma_font_family_property="Times New Roman, Times, serif" face="Times New Roman, Times, serif" size="4">(Monotonic increasing function) </font><font    size="4">है। इसी प्रकार चिन्ह वाक्यांश का एक सदस्य है के लिये प्रयोग किया जाता है और चिन्ह के लिये है तथा कोण के लिए हैं।</font></p><font  size="4">
<p  >गणितीय संकेतन की सहायता से
 गणित के तर्क संक्षिप्त रूप से लिखे जा सकते हैं और इस प्रकार यह गणितीय 
चिंतन में सहायक है। पाठक सूक्ष्म और तर्कसंगत भाषा की सहायता से जटिल 
संबंधों को सरलता से समझ सकता है। मध्ययुगीन शताब्दियों में संकेतन के 
यथेष्ट विकास के अभाव में गणित की प्रगति अवरु द्ध हो गई थी। १६ वीं 
शताब्दी के अंत में प्रारंभिक बीजगणित का शुद्ध सांकेतिक रूप में विकास 
होने के पश्चात ही १७वीं शताब्दी में गणित की कुछ विशिष्ट शाखाओं की उन्नति
 हो सकी।</p>
<p  >प्राचीन हस्तलिखित ग्रंथों 
में विभिन्न संकेत तथा संश्लेषण मिलते हैं, किंतु समय के साथ उन सब में 
परिवर्तन हुए और वे अनेक रूपांतर के पश्चात वर्तमान रूप में आए। व्यावहारिक
 संकेतन की उन्नति बहुत धीरे धीरे हुई और वे ही संकेत प्रयुक्त होते रह सके
 जो संक्षिप्त थे, गणितीय सिद्धांतों के प्रयोगानुकूल पाए गए और सरलता से 
मुद्रित किए जा सके। कभी कभी किसी संकेत का दीर्घकालीन प्रचलन भी उसके 
ग्रहण किए जाने का कारण हुआ है, यद्यपि उसके स्थान पर अधिक उपयोगी संकेत का
 प्रचार हो चुका था, जैसे करणी सचिन्ह का, जो अधिक लचीले भिन्नात्मक घातांक
 के होते हुए अब भी उपयोग किया जाता है :</p>
</font><p><font    size="4">प्रारंभिक बीजगणित के धन </font><font padma_font_family_property="Times New Roman, Times, serif" face="Times New Roman, Times, serif" size="4">(+) </font><font    size="4">तथा ऋण </font><font padma_font_family_property="Times New Roman, Times, serif" face="Times New Roman, Times, serif" size="4">(_) </font><font    size="4">चिन्ह
 सबसे पूर्व सन् १४८९ में मुद्रित हुए थे और गुणन तथा भाग के चिन्ह सबसे 
पहले क्रमश: सन् १६३१ और १६५९ में प्रकाशित हुए थे। समता का चिन्ह रॉबर्ट 
रिकार्डे </font><font padma_font_family_property="Times New Roman, Times, serif" face="Times New Roman, Times, serif" size="4">(Robert Ricarde) </font><font    size="4">ने सन् १५५७ में प्रचलित किया था। गणित के कुछ संकेत इस प्रकार हैं:</font></p>
<font  size="4"> 
<p  >सं. ग्रं.----फ्लोरियन 
  केजोरी : हिस्ट्री 
  ऑव मैथिमैटिकल 
  नोटेशंस, २ भाग 
  (१९२८, २९); वीरा सैनफोर्ड 
  : शॉर्ट हिस्ट्री 
  ऑव मैथिमैटिक्स 
  (१९३०); एरिक टेंपुल 
  बेल : डेवलपमेंट 
  ऑव मैथिमैटिक्स 
  (१९४०)। (कष्णमुरारी 
  सक्सेना)</p>
</font><font size="2"></font>
</body></html>