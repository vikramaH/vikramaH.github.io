<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<font >
<p  ><b  >अल्स्टर</b> आयरलैंड 
  के उत्तर में एक प्रांत 
  है। सन् १९२० में आयरलैंड 
  में छह काउंटियों 
  को एक में सम्मिलित 
  करके उन्हें अल्स्टर 
  कहा गया और 
  उनका शासन अलग 
  कर दिया गया 
  जो उत्तर आयरलैंड 
  की सरकार के 
  नाम से प्रसिद्ध 
  हुआ। अल्स्टर आयरलैंड 
  की भाषा में उलध 
  कहलाता था। इसका 
  इतिहास बहुत 
  प्राचीन है। पहले 
  यह आयरलैंड का 
  एक प्रांत था, परंतु 
  सन् ४०० ई. में यह 
  तीन भागों में 
  विभक्त और अलग-अलग 
  व्यक्तियों के अधीन 
  हो गया। पीछे 
  सब भाग ओठनील 
  परिवार के 
  शासन में आ गए। नॉर्मन 
  आक्रमण के बाद 
  यहाँ का शासन 
  विदेशियों के 
  हाथ में चला गया, 
  परंतु १५वीं शताब्दी 
  के बाद अल्स्टर के 
  ही दो व्यक्तियों 
  का प्रभुत्व सारे 
  अल्स्टर में स्थापित 
  हो गया। सन् 
  १६०३-१६०७ में यहाँ अंग्रेजों 
  का शासन हो 
  गया और तब 
  बहुत से अंगेज 
  और स्काट यहाँ 
  आ बसे (द्र. 'आयरलेट');	(ह.ह.सिं.)</p>
<p><b></b></p>
</font> 
</body></html>