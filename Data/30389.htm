<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b> 
<p><font  size="4"><b  >कोयंमुत्तूर</b></font><font    size="4"> 
  तमिलनाडू प्रदेश 
  का सर्वोच्च औद्योगिक 
  नगर (स्थिति ११ ० उ. अ. 
  से ७६ ५८ पू. दे.)। यह 
  मद्रास नगर से 
  २५० मील दक्षिणपश्चिम 
  नोइल नदी पर, 
  नीलगिरि पहाड़ी 
  की दक्षिणी ढाल 
  पर समुद्रतल से 
  १,४३७ फुट की ऊँचाई 
  पर स्थित है। यहाँ 
  पर वस्त्र बनान 
  की लगभग ५० मिलें 
  तथा बिनौला 
  निकालने के ५५ 
  कारखाने हैं 
  जिनमें लगभग 
  ५५,००० श्रमिक कार्य 
  करते हैं। यहाँ 
  के मुख्य उद्योग सूत 
  कातना तथा बुनना, 
  चमड़ा पकाना, कहवा, 
  चीनी, सीमेंट 
  तथा लोहे संबंधी 
  कार्य हैं। यहाँ 
  स्विजरलैंड के सहयोग 
  से खोला गया 
  नकली रत्नों का 
  एक कारखाना 
  है। कोंमुत्तूर 
  से तीन मील पूर्व 
  पेरूर का विख्यात 
  प्राचीन मंदिर 
  है। यहाँ पर अनेक 
  प्रमुख संस्थाएँ 
  हैं जिनमें क्षेत्रीय 
  कृषि अनुसंधान 
  संस्था, राजकीय 
  ईख बीज संस्था, 
  भारत के वनस्पति 
  सर्वेक्षण का सूखी 
  वनस्पतियों का 
  दक्षिणी संग्रहालय 
  </font><font padma_font_family_property="Times New Roman, Times, serif" face="Times New Roman, Times, serif" size="4">(Herbarium)</font><font    size="4"> 
  तथा रूई, ज्वार 
  एवं तेलहन के 
  भारतीय कृषि 
  अनुसंधानिक संस्थान, 
  उल्लेखनीय हैं। (नन्हें 
  लाल)</font></p>
<font size="2"></font></body></html>