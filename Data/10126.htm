<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<font  size="4">
<p  ><b  >अक्रियावाद </b>बुद्ध 
  के समय का एक प्रख्यात 
  दार्शनिक मतवाद। 
  महावीर तथा 
  बुद्ध से पूर्व 
  के युग में भी 
  इस मत का बड़ा बोलबाला 
  था। इसके अनुसार 
  न तो कोई कर्म 
  है, न कोई क्रिया 
  और न कोई 
  प्रयत्न। इसका खंडन 
  जैन तथा बौद्ध 
  धर्म ने किया, 
  क्योंकि ये दोनों 
  प्रयत्न, कार्य, बल 
  तथा वीर्य की 
  सत्ता में विश्वास 
  रखते हैं। इसी 
  कारण इन्हें कर्मवाद 
  या क्रियावाद 
  कहते हैं। बुद्ध 
  के समय पूर्णकश्यप 
  नामक आचार्य 
  इस मत के प्रख्यात 
  अनुयायी बतलाए 
  गए हैं (द्र. ब्रह्मजालसुत्त) 
  												 (ब. उ.)</p>
</font><b></b>
<p><font  size="5"><b></b></font></p>
</body></html>