<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<o:smarttagtype namespaceuri="urn:schemas-microsoft-com:office:smarttags" name="PlaceType"></o:smarttagtype> <o:smarttagtype namespaceuri="urn:schemas-microsoft-com:office:smarttags" name="PlaceName"></o:smarttagtype> <o:smarttagtype namespaceuri="urn:schemas-microsoft-com:office:smarttags" name="place"></o:smarttagtype> 
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">वेस्ट लैंड </span></b><span   style="font-size: 14pt; font-family: DV-TTSurekhEN;">(</span><st1:place><st1:placename><span padma_font_family_property="Courier" style="font-size: 14pt; font-family: Courier;">Waste</span></st1:placename><span style="font-size: 14pt; font-family: Courier;"> 
    </span><st1:placetype><span padma_font_family_property="Courier" style="font-size: 14pt; font-family: Courier;">Land</span></st1:placetype></st1:place><span   style="font-size: 14pt; font-family: DV-TTSurekhEN;">) 
    सुप्रसिद्ध अंग्रेजी कवि, टी.एस. इलियट की प्रमुख काव्यरचना। 
    इसे महाकाव्य की संज्ञा दी गई है, यद्यपि इसमें कुल ४३३ 
    पंक्तियाँ हैं। यह बहुत तीव्र और गहरी संवेदना से लिखा हुआ 
    काव्यग्रंथ है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">इसका 
    प्रकाशन सन् १९२२ में हुआ। यह प्रथम महासमर के बाद का काल 
    था। इलियट इस काव्य में बंजर धरती का वर्णन करते हैं, 
    जहाँ कुछ भी नहीं उगता। न यहाँ जल है, न छाया। वे रोमन 
    कैथलिक विश्वासों के कवि है। जिस बंजर भूमि का वे वर्णन 
    करते हैं, वह आस्था और विश्वासों से रहित भूमि हैं। महासमर 
    के बाद संपूर्ण देश ही वीरान और उजड़ा लगता था।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">'वेस्ट 
    लैंड' एक नई शैली की कविता है। इसमें अनेक सूत्र एक साथ 
    जुड़े हैं और वे उलझा दिए गए हैं। अनेक पंक्तियाँ पुराने साहित्य 
    की प्रतिध्वनियाँ जगाती है। कहीं विदेशी भाषाओं के प्रयोग हैं, 
    कहीं विचित्र उपमाएँ हैं। नहीं अतीत का वर्णन है, कहीं वर्तमान 
    का। कहीं यथार्थवादी चित्र हैं, कहीं रोमैंटिक चित्र।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">'वेस्ट 
    लैंड' में आधुनिक यूरोपीय जीवन की गहरी पीड़ा व्यक्त हुई 
    है। इसका स्वर दु:खांत काव्य का स्वर है। शैली और तकनीक 
    की दृष्टि से इस रचना क अंग्रेजी काव्य के विकास पर भारी 
    प्रभाव पड़ा है। (दे. इलियट, टी.एस.)<span   style="">   
    </span>(प्रकाश चंद्र गुप्त)</span></p>
</div>
</body></html>