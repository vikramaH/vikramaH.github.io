<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="5"><b  >न्यूयॉर्क</b></font><font    size="4"> १. राज्य, स्थिति : ४०<font padma_font_family_property="Symbol" face="Symbol">�</font>
 ३१<font padma_font_family_property="Symbol" face="Symbol">�</font>
 से ४५<font padma_font_family_property="Symbol" face="Symbol">�</font>
 ०<font padma_font_family_property="Symbol" face="Symbol">�</font>
 उ. अ. तथा ७१<font padma_font_family_property="Symbol" face="Symbol">�</font>
 ५१<font padma_font_family_property="Symbol" face="Symbol">�</font>
 से ७९<font padma_font_family_property="Symbol" face="Symbol">�</font>
 ४६<font padma_font_family_property="Symbol" face="Symbol">�</font>
 प. दे.। यह संयुक्त राज्य, अमरीका का उत्तरपूर्व में स्थित एक राज्य है। 
इसका क्षेत्रफल ४९,५७६ वर्ग मील, है जिसमें विशाल झीलों (ग्रेट लेक्स) का 
३,६७२ वर्ग मील क्षेत्रफल सम्मिलित है। इसकी जनसंख्या १,६७,८२,३०४ (१९६०) 
थी। मध्य ऐटलैंटिक राज्यों के १३ उपनिवेशों में इसका महत्वपूर्ण स्थान है। 
इसके उतर में कैनाडा के क्विबेक तथा ऑन्टेयरिओ प्रांत हैं। ऑण्टेयरिओ की 
सीमा इसी नाम की झील तथा संट लॉरेंस नदी के द्वारा बनती है। उत्तर-पश्चिम 
में नाइएग्रा नदी के द्वारा यह राज्य आँण्टेयरिओ से विभक्त है और इसी 
क्षेत्र में विश्वविख्यात नाइएग्रा प्रपात है। राज्य की शेष पश्चिमी सीमा 
आयर झील तथा पेंसिलवेनिया के द्वारा बनती है। पेंसिलवेनिया तथा न्यूजर्ज़ी 
की सीमाएँ राज्य के दक्षिण तक चली जाती हैं, इसमें केवल न्यूयॉर्क नगर का 
क्षेत्र बच जाता है। पूर्वी सीमा कनेक्टिकट (</font><font padma_font_family_property="Times New Roman, Times, serif" face="Times New Roman, Times, serif" size="4">Connecticut</font><font    size="4">), मासाचूसेट्स (</font><font padma_font_family_property="Times New Roman, Times, serif" face="Times New Roman, Times, serif" size="4">Massachusetts</font><font    size="4">) तथा वरमोंट (</font><font padma_font_family_property="Times New Roman, Times, serif" face="Times New Roman, Times, serif" size="4">Vermont</font><font    size="4">)
 को स्पर्श करती है। न्यूयॉर्क राज्य के पूर्व में विशाल घाटी (ग्रेटवै ली)
 है, जिसमें हड्सन तथा उसकी सहायक मोहॉक नदियाँ बहती हैं। सैंचलेन झील, 
जॉर्ज झील तथा हड्सन नदी प्राकृतिक सौंदर्य तथा स्वाथ्यकेंद्रों के लिए 
प्रसिद्ध हैं। पश्चिम में ऐडिरोंडैक (</font><font padma_font_family_property="Times New Roman, Times, serif" face="Times New Roman, Times, serif" size="4">Adirondack</font><font    size="4">) पर्वत है, जो जंगलों से ढका है तथा जिनमें प्लैसिड तथा सैरानेक (</font><font padma_font_family_property="Times New Roman, Times, serif" face="Times New Roman, Times, serif" size="4">Saranac</font><font    size="4">) झीलों जैसी क्रीड़ास्थलियाँ हैं। राज्य की दक्षिणी सीमा पर ऐलेगेनी (</font><font padma_font_family_property="Times New Roman, Times, serif" face="Times New Roman, Times, serif" size="4">Allegheny</font><font    size="4">) पठार है, जो दक्षिण-पूर्व में ऊँचा होकर कैटस्किल (</font><font padma_font_family_property="Times New Roman, Times, serif" face="Times New Roman, Times, serif" size="4">Catskill</font><font    size="4">) पर्वत में बदल जाता है।</font></p><p>
<font    size="4">राज्य
 में प्राकृतिक सौंदर्य के अनेक स्थल हैं। दक्षिण-पश्चिम में ऐडिरोडैक 
पर्वतों के रमणीक दृश्य हैं, जिनमें न्यूयॉर्क की सर्वोच्च चोटियाँ, 
हवाइटफेस पर्वत (४,८७२ फुट) तथा माउंट मर्सी (५,३४४ फुट) हैं। इस 
पर्वतश्रेणी के दक्षिण में मैदान है, जिसमें मोहॉक नदी बहती है, इसी भाग 
में आयर नहर बनाई गई है, जिसका पश्चिम के झीलों के मैदानों के पूर्व में 
हड्सन नदी की घाटी से संबंध है। झीलों के मैदान में आयर झील के समीप एक 
सकरी पट्टी तथा ऑण्टेयरिओ झील के दक्षिण में २५ से ३५ मील चौड़ी पट्टा है। 
लॉङ्ग (</font><font padma_font_family_property="Times New Roman, Times, serif" face="Times New Roman, Times, serif" size="4">Long</font><font    size="4">) द्वीप तथा स्टैटेन (</font><font padma_font_family_property="Times New Roman, Times, serif" face="Times New Roman, Times, serif" size="4">Staten</font><font    size="4">)
 द्वीप ऐटलैंटिक के समुद्रतटीय मैदान के रूप में हैं। भूगर्भशास्त्र से यह 
प्रमाणित होता है कि संपूर्ण न्यूयॉर्क राज्य महाद्वीपीय हिमानीकरण से 
प्रभावित हुआ है जिसके अवशिष्ट जार्ज झील, सैरानेक झील तथा अनुपम फिंगर झील
 हैं।</font></p><font  size="4">
<p  ><b  >जलवायु</b> <font padma_font_family_property="Symbol" face="Symbol">-</font>
 इस राज्य का जलवायु आर्द महाद्वीपीय है। वार्षिक वर्षा ऐडिरोडैक में ५०<font padma_font_family_property="Symbol" face="Symbol">�</font>
<font padma_font_family_property="Symbol" face="Symbol">�</font>
 से अधिक, हड्सन में भी ५०<font padma_font_family_property="Symbol" face="Symbol">�</font>
<font padma_font_family_property="Symbol" face="Symbol">�</font>
 से अधिक तथा पश्चिम के कुछ भागों में ३०<font padma_font_family_property="Symbol" face="Symbol">�</font>
<font padma_font_family_property="Symbol" face="Symbol">�</font>
 होती है। राज्य की औसत वर्षा ३९<font padma_font_family_property="Symbol" face="Symbol">�</font>
<font padma_font_family_property="Symbol" face="Symbol">�</font>
 है। यहाँ का औसत वार्षिक ताप ८<font padma_font_family_property="Symbol" face="Symbol">�</font>
 सें. रहता है। समुद्रतटीय तथा झीलों के समीपवर्ती क्षेत्रों में उपज का 
समय १६०-१८० दिन होता है जबक अंतर्देशीय उच्च भागों में १३० दिनों का।</p>
</font><p><font    size="4"><b  >वनस्पति <font padma_font_family_property="Symbol" face="Symbol">-</font>
</b> प्राकृतिक वनस्पतियों में ऐडिरोंडैक क्षेत्र में मैपिल (</font><font padma_font_family_property="Times New Roman, Times, serif" face="Times New Roman, Times, serif" size="4">Maple</font><font    size="4">), हेमलॉक (</font><font padma_font_family_property="Times New Roman, Times, serif" face="Times New Roman, Times, serif" size="4">Hemlock</font><font    size="4">), बर्च (</font><font padma_font_family_property="Times New Roman, Times, serif" face="Times New Roman, Times, serif" size="4">Birch</font><font    size="4">), सफेदा, देवदार, सनोवर (</font><font padma_font_family_property="Times New Roman, Times, serif" face="Times New Roman, Times, serif" size="4">Spruce</font><font    size="4">), श्वेत देवदार (</font><font padma_font_family_property="Times New Roman, Times, serif" face="Times New Roman, Times, serif" size="4">White pine</font><font    size="4">) तथा सीडार प्रमुख वृक्ष हैं। झील के मैदानों तथा दक्षिण-पूर्व में बलूत (ओक), शाह बलूत (</font><font padma_font_family_property="Times New Roman, Times, serif" face="Times New Roman, Times, serif" size="4">Chestnut</font><font    size="4">), पीत पोपलर (</font><font padma_font_family_property="Times New Roman, Times, serif" face="Times New Roman, Times, serif" size="4">Yellow poplar</font><font    size="4">) तथा पूर्व में लॉन्ग द्वीप में झाड़ी (</font><font padma_font_family_property="Times New Roman, Times, serif" face="Times New Roman, Times, serif" size="4">Scrub</font><font    size="4">), बलूत (</font><font padma_font_family_property="Times New Roman, Times, serif" face="Times New Roman, Times, serif" size="4">Oak</font><font    size="4">) तथा नाटे देवदार (</font><font padma_font_family_property="Times New Roman, Times, serif" face="Times New Roman, Times, serif" size="4">Pine</font><font    size="4">)
 के वृक्ष मिलते हैं। १,१०,००,००० एकड़ भूमि में व्यापारिक जंगल हैं। यह 
राज्य संयुक्त राज्य की पशुपालन की पेटी में स्थित है, यहाँ की अधिकांश 
भूमि चरागाहों तथा खेतों में लगी है।</font></p><p>
<font    size="4"><b  >कृषि <font padma_font_family_property="Symbol" face="Symbol">-</font>
</b> यह राज्य कृषिप्रधान है। ऐलेगेनी पठार तथा निचले मैदानों में मुख्यत: 
पशुपालन और दुग्ध उद्योग महत्वपूर्ण है। दूध उत्पादन में देश भर में इस 
राज्य का द्वितीय स्थान है। कृषि में जई (</font><font padma_font_family_property="Times New Roman, Times, serif" face="Times New Roman, Times, serif" size="4">Oat</font><font    size="4">), मक्का (</font><font padma_font_family_property="Times New Roman, Times, serif" face="Times New Roman, Times, serif" size="4">Corn</font><font    size="4">), गेहूँ (</font><font padma_font_family_property="Times New Roman, Times, serif" face="Times New Roman, Times, serif" size="4">Wheat</font><font    size="4">), राई (</font><font padma_font_family_property="Times New Roman, Times, serif" face="Times New Roman, Times, serif" size="4">Rye</font><font    size="4">), हे (चारा) तथा कुट्टक (</font><font padma_font_family_property="Times New Roman, Times, serif" face="Times New Roman, Times, serif" size="4">Buckwheat</font><font    size="4">) की खेती होती है। सेब और अंगूर के उत्पादन में भी इसका दूसरा स्थान है। आडू या सतालू (</font><font padma_font_family_property="Times New Roman, Times, serif" face="Times New Roman, Times, serif" size="4">Peaches</font><font    size="4">), नाशपाती (</font><font padma_font_family_property="Times New Roman, Times, serif" face="Times New Roman, Times, serif" size="4">Pears</font><font    size="4">), चेरी (</font><font padma_font_family_property="Times New Roman, Times, serif" face="Times New Roman, Times, serif" size="4">Cherries</font><font    size="4">), आलूचा तथा बेर (</font><font padma_font_family_property="Times New Roman, Times, serif" face="Times New Roman, Times, serif" size="4">Berries</font><font    size="4">)
 भी यहाँ उत्पन्न होते हैं। फलों का उत्पादन मुख्यत: झीलों के किनारे, 
फिंगर लेक क्षेत्र तथा हड़सन की घाटी में होता है। पातगोभी, प्याज, अजमोद (</font><font padma_font_family_property="Times New Roman, Times, serif" face="Times New Roman, Times, serif" size="4">Celery</font><font    size="4">), फूलगोभी, सेम, टमाटर, ब्रोकोली (</font><font padma_font_family_property="Times New Roman, Times, serif" face="Times New Roman, Times, serif" size="4">Broccoli, </font><font    size="4">एक
 प्रकार की फूलगोभी) तथा अन्य तरकारियों की भी खेती खूब होती है। लॉङ्ग 
द्वीप में आलू, मुर्गीपालन और बतखों के अंडों का व्यवसाय अधिक होता है।</font></p><p>
<font    size="4"><b  >खनिज <font padma_font_family_property="Symbol" face="Symbol">-</font>
</b> यहाँ मैगनेटाइट नामक लोहे का खनिज मिलता है। अनुकूल साधनों के कारण सीमेंट, कोक तथा लौहमिश्रित धातुओं (</font><font padma_font_family_property="Times New Roman, Times, serif" face="Times New Roman, Times, serif" size="4">Ferro alloys</font><font    size="4">) के उद्योग होते हैं। इस राज्य में उत्तम लौह, रक्त मणि, शैल लवण (</font><font padma_font_family_property="Times New Roman, Times, serif" face="Times New Roman, Times, serif" size="4">Rock salt</font><font    size="4">), टाल्क, जिप्सम, जस्ता, पेट्रोलियम, प्राकृतिक गैस, चूने का पत्थर, बालू का पत्थर, स्लेट, ग्रैफाइट आदि खनिज प्राप्त होते हैं।</font></p><p>
<font    size="4"><b  >उद्योग <font padma_font_family_property="Symbol" face="Symbol">-</font>
</b> राज्य का २/३ आद्योगिक उत्पादन न्यूयॉर्क नगर में होता है। उद्योग में
 क्रम से वस्त्रोत्पादन, मुद्रण तथा प्रकाशन, खाद्यपदार्थ-उद्योग, फल तथा 
तरकारी संरक्षण, बिस्कुट (</font><font padma_font_family_property="Times New Roman, Times, serif" face="Times New Roman, Times, serif" size="4">backery</font><font    size="4">), मिठाइयाँ बनाना (</font><font padma_font_family_property="Times New Roman, Times, serif" face="Times New Roman, Times, serif" size="4">confectionery</font><font    size="4">),
 मशीन उद्योग, धातु उद्योग, कंबलगलीचा-उद्योग, यातायात-सामग्री-उद्योग, 
फर्नीचर, पेट्रोल, वैज्ञानिक उपकरण, विद्युत् संयंत्र उद्योग, तंबाकू 
उद्योग, रासायनिक उद्योग, कागज उद्योग एवं चमड़ा उद्योग आदि आते हैं। मछली 
मारना भी प्रमुख उद्योग है। न्यूयॉर्क नगर में संयुक्त राज्य, अमरीका का २५</font><font padma_font_family_property="Times New Roman, Times, serif" face="Times New Roman, Times, serif" size="4">% </font><font    size="4">अंतर्देशीय व्यापार तथा ५०</font><font padma_font_family_property="Times New Roman, Times, serif" face="Times New Roman, Times, serif" size="4">% </font><font    size="4">विदेशी व्यापार होता है। यह संयुक्त राज्य अमरीका का सबसे बड़ा नगर तथा वित्तीय राजधानी है।</font></p><font  size="4">
<p  ><b  >यातायात</b> <font padma_font_family_property="Symbol" face="Symbol">-</font>
 पूरे राज्य में रेलमार्गों तथा सड़कों का जाल बिछा है। झीलों, नदियों तथा 
न्यूयॉर्क स्टेट बार्ज नहर के कारण जलयातायात की भी सुगमता है। समुद्री 
जहाज ऑलबानी तक पहुँच जाते हैं। रेलों, सड़कों, वायुमार्गों एवं समुद्री 
मार्गों का भी जाल सा फैला है।</p>
</font><p><font    size="4">यद्यपि राज्य में अनेक नगर हैं, फिर भी ग्रामीण जनसंख्या अधिक है। यहाँ प्राकृतिक सौंदर्य तथा स्वास्थ्यवर्धन के अनेक केंद्र हैं<font padma_font_family_property="Symbol" face="Symbol">-</font>
जॉर्ज झील, प्लैसिड झील, सैरावेक झील, कैटस्किल, बेयर पर्वत (हड्सन क्षेत्र), फिंगर झील, लॉङ्ग् द्वीप, नाइएग्रा प्रपात, सेराटोगा (</font><font padma_font_family_property="Times New Roman, Times, serif" face="Times New Roman, Times, serif" size="4">Saratoga</font><font    size="4">)
 चश्मा तथा अनेक राष्ट्रीय उद्यान प्रमुख हैं। शिक्षा संस्थाओं में 
कोलंबिया विश्वविद्यालय, न्यूयॉर्क विश्वविद्यालय, न्यूयॉर्क का सिटी 
कालेज, कार्नेल विश्वविद्यालय, सैराक्यूज विश्वविद्यालय, बफालो 
विश्वविद्यालय, ट्राइ में रैन पॉलिटेकनिक संस्थान, वेस्ट प्वाइंट में सैनिक
 शिक्षा की अकादमी, किंग्स प्वाइंट में मर्चेंट मैरिन अकादमी तथा कालगेट 
विश्वविद्यालय प्रसिद्ध हैं। यहाँ १३ से अधिक विश्वविद्यालय हैं तथा बड़ी 
संख्या में कालेज हैं। १६०९ ई. में सैंपलेन झील तथा हेनरी हड्सन ने हड्सन 
की खोज की, तभी से आधुनिक न्यूयॉर्क राज्य की स्थापना हुई।</font></p><p>
<font    size="4">२. नगर, स्थिति : ४०<font padma_font_family_property="Symbol" face="Symbol">�</font>
 ४४<font padma_font_family_property="Symbol" face="Symbol">�</font>
 उ. अ. तथा ७३<font padma_font_family_property="Symbol" face="Symbol">�</font>
 ५६<font padma_font_family_property="Symbol" face="Symbol">�</font>
 प. दे.। संयुक्त राज्य, अमरीका का यह सबसे बड़ा नगर है, जो न्यूयॉर्क खाड़ी 
में हड्सन नदी के मुहाने पर वाशिंगटन नगर से २०५ मील उत्तर-पूर्व में स्थित
 है। समुद्र से ४०० फुट ऊँचे नगर का क्षेत्रफल ३२१ वर्ग मील तथा जनसंख्या 
७७,८१,९८४ (१९६०) थी। यह राज्य का वित्तीय तथा व्यापारिक केंद्र है। इस नगर
 में पाँच उपक्षेत्र (</font><font padma_font_family_property="Times New Roman, Times, serif" face="Times New Roman, Times, serif" size="4">Boroughs</font><font    size="4">) हैं <font padma_font_family_property="Symbol" face="Symbol">-</font>
 मानहैटन (</font><font padma_font_family_property="Times New Roman, Times, serif" face="Times New Roman, Times, serif" size="4">Manhattan</font><font    size="4">), जो नगर का केंद्र है, ब्रोंक्स (</font><font padma_font_family_property="Times New Roman, Times, serif" face="Times New Roman, Times, serif" size="4">Bronx</font><font    size="4">),
 क्वींस, रिचमंड तथा ब्रुकलिन। समीपवर्ती विशाल क्षेत्र से लाखों श्रमिक 
नगर में कार्य के लिए प्रति दिन आते जाते हैं। नगर में विशाल संग्रहालय, 
कलाभवन, संगीत संस्थान, विशाल विश्वविद्यालय तथा अनेक महाविद्यालय हैं। 
न्यूयॉर्क नगर विशाल बंदरगाह, भव्य बाजारों, गगनचुंबी भवनों, उद्यानों, 
वनस्पति उपवनों (</font><font padma_font_family_property="Times New Roman, Times, serif" face="Times New Roman, Times, serif" size="4">Botanical Gardens</font><font    size="4">),
 कलागृहों, थियेटरों, क्लबां, विश्रामस्थलों, ऐतिहासिक स्थलों तथा अपनी 
बृहत् जनसंख्या, के कारण विश्व में अद्वितीय है। विशाल झीलों (ग्रेट 
लेक्स) तथा सेंट लॉरेंस नदी से नहरों द्वारा संबंधित होने तथा प्राकृतिक 
स्थिति के कारण यह राष्ट्र का सबसे महत्वपूर्ण बंदरगाह है। समस्त राष्ट्र 
का ४० प्रतिशत विदेशी व्यापार इसी बंदरगाह से होता है। राष्ट्र के औद्योगिक
 उत्पादन में १० प्रतिशत योग इस नगर का है। संपूर्ण विश्व के वित्तीय तथा 
व्यापारिक केंद्र के रूप में यह प्रसिद्ध हैं। इस नगर के मुख्य उद्योग में 
वस्त्र उद्योग (राष्ट्रीय उत्पादन का २५</font><font padma_font_family_property="Times New Roman, Times, serif" face="Times New Roman, Times, serif" size="4">%</font><font    size="4">), समूर (फर) उद्योग (संपूर्ण राष्ट्र का ९०</font><font padma_font_family_property="Times New Roman, Times, serif" face="Times New Roman, Times, serif" size="4">%</font><font    size="4">),
 हैट, चमड़े के सामान बनाना, जवाहरात उद्योग, मुद्रण तथा प्रकाशन उद्योग, 
खाद्य-पदार्थ-उद्योग (मांस, पावरोटी, चीनी, कॉफी मसाला, शराब), धातु 
उद्योग, ओषधि निर्माण, मशीनरी उद्योग, लकड़ी उद्योग, वैज्ञानिक उपकरणों का 
निर्माण, कार-निर्माण-उद्योग, जलयान उद्योग आदि हैं। यातायात में यहाँ 
विशेष उन्नति हुई है। यहाँ की सड़कों की कुल लंबाई ५,९४० मील के लगभग है। यह
 रेलों का भी प्रमुख केंद्र है। यह देश के अन्य भागों से १२ रेल प्रणालियों
 द्वारा संबंधित है, जिनमें से चार नगर के केंद्र तक पहुँचती हैं। यहाँ चार
 बड़े बड़े हवाई अड्डे ला गौर्डिया (</font><font padma_font_family_property="Times New Roman, Times, serif" face="Times New Roman, Times, serif" size="4">La Guardia</font><font    size="4">), न्यूयॉर्क इंटरनैशनल तथा न्यूयॉर्क और टीटरबोरो (</font><font padma_font_family_property="Times New Roman, Times, serif" face="Times New Roman, Times, serif" size="4">Teterboro</font><font    size="4">)
 हैं। सड़कों के द्वारा यह पूरे देश से जुड़ा हैं। न्यूयॉर्क के प्रसिद्ध 
पुलों में जॉर्ज वाशिंगटन, हेनरी हड्सन ब्रुकलिन, ब्रोंक्स-ह्वाइटस्टोन, 
ट्रिबोंरोट, क्वींज़बरा, हेलगैट, विलियम्सबर्ग तथा मानहैटन सेतुओं के नाम 
उल्लेखनीय हैं। इनके अतिरिक्त अनेक प्रसिद्ध सुरंगें  (</font><font padma_font_family_property="Times New Roman, Times, serif" face="Times New Roman, Times, serif" size="4">tunnels</font><font    size="4">)
 हैं, जैसे लिंकन तथा हॉलैंड सुरंग, क्वींज़ मिड सुरंग तथा बकलिन बैटरी 
सुरंग। राज्य के महत्वपूर्ण शिक्षासंस्थान यहीं पर हैं। यहाँ पर चिकित्सा 
तथा अनुसंधान केंद्र भी हैं। १२३ से अधिक अस्पताल तथा अनेक मेडिकल कालेज 
हैं। न्यूयॉर्क नगर में चार महाविद्यालय हैं, जो राज्य-शिक्षा-प्रणाली के 
अंतर्गत आते हैं। अनेक कालेज, विश्वविद्यालय तथा विशिष्ट विद्यालय जनता 
द्वारा संचालित होते हैं। न्यूयॉर्क पब्लिक पुस्तकालय सैकड़ों बड़े 
पुस्तकालयों में से एक है। इस पुस्तकालय की ६५ शाखाएँ हैं। यहाँ के 
संग्रहालय में कला के मैट्रोपोलिटन संग्रहालय, प्राकृतिक इतिहास का अमरीका 
संग्रहालय, कला तथा विज्ञान का ब्रुकलिन संस्थान। १७१९ ई. में निर्मित 
फ्रौंसेज टैवर्न (</font><font padma_font_family_property="Times New Roman, Times, serif" face="Times New Roman, Times, serif" size="4">Fraunces Tavern</font><font    size="4">) नामक स्थान में वाशिगटन ने क्रांति के बाद अधिकारियों से विदाई ली थी। १७६० ई. में बना विशाल भवन ग्रेसी मैंसन (</font><font padma_font_family_property="Times New Roman, Times, serif" face="Times New Roman, Times, serif" size="4">Gracie Mansion</font><font    size="4">)
 भी यहीं है, जिसमें नगर के मेयर रहते हैं। १९४८ ई. में ओवेनडी यंग की 
अध्यक्षता में बनी राज्यसमिति की संस्तुति पर राज्य विश्वविद्यालय की 
स्थापना की गई, जिसकी इकाइयाँ पूरे राज्य भर में हैं। इसमें १५ ट्रस्टियों 
का एक मंडल है, जो विश्वविद्यालय का प्रशासन करता है। १७८४ ई. में 
यूनिवर्सिटी ऑव दि स्टेट ऑव न्यूयॉर्क की स्थापना की गई थी, जिसका 
राज्यव्यापी महत्व है।</font></p><p>
<font    size="4">न्यूयॉर्क विश्व का सर्वोत्तम नगर है। यह विश्व की मुद्रा राजधानी भी है। वाशिंगटन ने इस नगर को गाटम (</font><font padma_font_family_property="Times New Roman, Times, serif" face="Times New Roman, Times, serif" size="4">Gotham</font><font    size="4">)
 नाम दिया था, जिसका अर्थ था कि यहाँ के निवासी मूर्ख हैं, क्योंकि 
वाशिंगटन के समय में इस नगर में अनेकानेक सर्वज्ञ रहा करते थे। उन्हीं पर 
व्यंग करने के लिए यह नाम रखा गया था, लेकिन आज न्यूयॉर्क में विश्व के 
प्रसिद्ध विद्वान रहते हैं।</font></p><font  size="4">
<p  >न्यूयॉर्क नगर में विश्व के
 सर्वाधिक लोकप्रिय समाचारपत्र तथा पत्रिकाएँ प्रकाशित होती हैं। यहाँ सबसे
 बड़ा टेलीविजन एवं रेडियो स्टेशन है। प्रकाशन का काम भी यहाँ बड़ी मात्रा 
में होता है। सैकड़ों पत्रपत्रिकाएँ विदेशी भाषाओं में प्रकाशित होती हैं। 
अनेक व्यापारिक तथा वित्तीय पत्रिकाओं के मुख्य कार्यालय न्यूयॉर्क में 
हैं, यद्यपि इनका प्रकाशन अन्य नगरों में होता है।</p>
<p  >ब्रौंक्स चिड़ियाखाने में 
संसार के सभी देशों के जानवर प्राकृतिक आवास में रहते हैं तथा प्रजनन करते 
हैं। यहाँ जंतुओं, पक्षियों, सर्पों तथा अन्य जीवधारियों की सहस्रों देखी 
जा सकती हैं।</p>
</font> 
<p><font    size="4">मेयर यहाँ 
  की कार्यकारिणी 
  के प्रमुख हैं। न्यूयॉर्क 
  नगर को गैस 
  तथा बिजली देने 
  की सेवाओं की 
  व्यवस्था व्यक्तिगत 
  संस्थानों द्वारा 
  की जाती है। नगर 
  में जलवितरण 
  का कार्य नगरप्रशासन 
  द्वारा होता 
  है। कैटस्किल पर्वत 
  पर स्कोहरी 
  (</font><font padma_font_family_property="Times New Roman, Times, serif" face="Times New Roman, Times, serif" size="4">Schoharie</font><font    size="4">) 
  तथा अशोकन (</font><font padma_font_family_property="Times New Roman, Times, serif" face="Times New Roman, Times, serif" size="4">Ashokan</font><font    size="4">) 
  दो विशाल जलाशय 
  हैं, जो नगर के 
  लिए आवश्यक जल के 
  ५० प्रतिशत की पूर्ति 
  करते हैं। नगर 
  की जलप्रणाली 
  में केंसिको बाँध 
  (</font><font padma_font_family_property="Times New Roman, Times, serif" face="Times New Roman, Times, serif" size="4">Kensico</font><font    size="4">), 
  कैटस्किल ऐक्वैडक्ट, 
  डेलावेयर (</font><font padma_font_family_property="Times New Roman, Times, serif" face="Times New Roman, Times, serif" size="4">Delaware</font><font    size="4">) 
  ऐक्वैडक्ट, जेरोम 
  उद्यान जलाशय तथ 
  सेंट्रल पार्क 
  जलाशय सम्मिलित 
  हैं। न्यूयॉर्क 
  में बेड लोज़ द्वीप, 
  एलिस (</font><font padma_font_family_property="Times New Roman, Times, serif" face="Times New Roman, Times, serif" size="4">Ellis</font><font    size="4">) 
  द्वीप, गवर्नर्स 
  द्वीप, मैनहैटन 
  द्वीप स्टैटन (</font><font padma_font_family_property="Times New Roman, Times, serif" face="Times New Roman, Times, serif" size="4">Staten</font><font    size="4">) 
  द्वीप तथा वेलफेयर 
  (</font><font padma_font_family_property="Times New Roman, Times, serif" face="Times New Roman, Times, serif" size="4">Welfare</font><font    size="4">) 
  द्वीप सम्मिलित 
  हैं। यहाँ पर कुद 
  दर्शनीय वस्तुओं 
  में पैंसिलवेनिया 
  का स्टेशन, दुनियाँ 
  की सबसे ऊँची 
  इमारत (१ २५० फुट 
  ऊँची) एंपायर 
  स्टेट बिल्डिंग, मेट्रोपोलिटन 
  ओपेरा हाउस, 
  क्राइसलर भवन 
  (न्यूयॉर्क का 
  द्वितीय सबसे 
  ऊँचा भवन) सेंट 
  पेट्रिक्स केथेड्रल 
  (</font><font padma_font_family_property="Times New Roman, Times, serif" face="Times New Roman, Times, serif" size="4">St. Patricks Cathedral</font><font    size="4">), 
  रॉकफेलर 
  सेंटर (दुनिया 
  का सबसे बड़ा नाटकगृह 
  या थियेटर) आदि 
  प्रसिद्ध हैं। न्यूयॉर्क 
  के पार्कों, पार्कों 
  के रास्तों तथा 
  क्रीड़ास्थलों में 
  लगभग २,७०,४२ एकड़ भूमि 
  न्यस्त है।(कृष्णमोहन गुप्त)</font></p>
</body></html>