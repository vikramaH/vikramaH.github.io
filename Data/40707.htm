<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<font  size="4">
<p  ><b  >जामताड़ा</b> स्थिति 
  : २३<sup  >०</sup> ५५<sup  >'</sup> उ. अ. तथा ८६० ५०<sup  >'</sup> 
  पू.दे.। यह बिहार 
  राज्य के संथाल 
  परगना के अंतर्गत 
  जामताड़ा उपमंडल 
  का मुख्य नगर 
  है। यह अजय नदी 
  के तट पर स्थित 
  स्वास्थ्यवर्धक स्थान 
  है। यहाँ माँ चंचलीदेवी 
  का प्रसिद्ध मंदिर 
  है, जिनका दर्शन 
  करने के लिये 
  बंगाल के भिन्न 
  भिन्न भागों से 
  लोग आते हैं। 
  पौष पूर्णिमा 
  के समय यहाँ 
  मेला लगता है। 
  यहाँ विद्यालय 
  और कचहरी 
  है। यहाँ से चित्तरंजन, 
  आसनसोल, धनवाद 
  और दुमका के 
  लिये बसें खुलती 
  हैं। इसके पास ही 
  मिहिजाम नामक 
  एक नगर है, जहाँ 
  उच्च कोटि के गुलाब 
  के फूलों का 
  उद्यान है और जहाँ 
  सर्पदंश के उपचार 
  की 'लेक्सिन' नामक 
  प्रसिद्ध औषधि 
  तैयार होती 
  है। इस औषधि का 
  आविष्कार भी यहीं 
  पर हुआ था। यहाँ 
  की जनसंख्या ६, ७२२ 
  (१९६१) है।	(शि. नं. स.)</p>
<p><b></b></p>
</font> 
</body></html>