<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >पश्चिमी 
  घाट पहाड़ </b>दकन 
  पठार की पश्चिमी 
  सीमा के रूप में 
  स्थित १,००० मील लंबी 
  पर्वत श्रेणी है। 
  इसका संस्कृत नाम 
  सह्याद्रि पर्वत 
  है। यह पर्वतश्रेणी 
  महाराष्ट्र में 
  कुंदाइबारी 
  दर्रे से आरंभ 
  होकर, तट के 
  समांतर, सागरतट 
  से २० से लेकर ६५ 
  मील के अंतर से 
  लगभग ४,००० फुट तक 
  ऊँची दक्षिण की 
  ओर जाती है। 
  यह श्रेणी कोंकण 
  के निम्न प्रदेश 
  एवं लगभग २,००० फुट 
  ऊँचे दकन के पठार 
  को एक दूसरे 
  से विभक्त करती 
  है। इसपर कई 
  इतिहासप्रसिद्ध 
  किले बने हैं। कुंदाईबारी 
  दर्रा भरुच तथा 
  दकन पठार के 
  बीच व्यापार 
  का मुख्य रास्ता 
  है। इससे कई बड़ी 
  बड़ी नदियाँ निकलकर 
  पूर्व की ओर 
  बहती हैं। इसमें 
  थाल घाट, भोर 
  घाट, पाल घाट 
  तीन प्रसिद्ध दर्रे 
  हैं। थाल घाट से 
  होकर बंबई-आगरा-मार्ग 
  जाता है। कलसूबाई 
  (<font padma_font_family_property="Times New Roman, Times, serif" face="Times New Roman, Times, serif">Kalsubai</font>) चोटी 
  सबसे ऊँची (५,४२७ फुट) 
  चोटी है। भोर 
  घाट से बंबई 
  पूना मार्ग गुजरता 
  है। इन दर्रो के 
  अलावा जरसोपा, 
  कोल्लुर, होसंगादी, 
  आगुंबी, बूँध, 
  मंजराबाद एवं 
  विसाली आदि 
  दर्रे हैं। अंत में 
  दक्षिण में जाकर 
  यह श्रेणी पूर्वी 
  घाट पहाड़ से नीलगिरि 
  के पठार के रूप 
  में मिल जाती 
  है। इसी पठार 
  पर पहाड़ी सैरगाह 
  <font padma_font_family_property="Times New Roman, Times, serif" face="Times New Roman, Times, serif">(hill station) </font>ओत्तकमंदु 
  स्थित है, जो सागरतल 
  से ७,००० फुट की ऊँचाई 
  पर बसा है। नीलगिरि 
  पठार के दक्षिण 
  में प्रसिद्ध दर्रा 
  पालघाट है। यह 
  दर्रा १६ मील चौड़ा 
  तथा सगरतल 
  से १,००० फुट ऊँचा 
  है। केरल-मद्रास 
  का संबंध इसी 
  दर्रे से है। इस 
  दर्रे के दक्षिण 
  में यह श्रेणी पुन: 
  ऊँची हाकर अन्नाईमलाई 
  पहाड़ी के रूप में 
  चलती है। पाल 
  घाट के दक्षिण 
  में श्रेणी की पूर्वी 
  पश्चिमी दोनों 
  ढालें खड़ी हैं। पश्चिमी 
  घाट में सुंदर 
  सुंदर दृश्य देखने 
  को मिलती हैं। 
  जंगलों में शिकार 
  भी खेला जाता 
  है। प्राचीन समय 
  से यातायात 
  की बाधा के कारण 
  इस श्रेणी के पूर्व 
  एवं पश्चिम के भागों 
  के लोगों की 
  बोली, रहन सहन 
  आदि में बड़ा अंतर 
  है। यहाँ कई जंगली 
  जातियाँ भी रहती 
  हैं।(रमेशचंद्र 
  दुबे)</font></p>
</body></html>