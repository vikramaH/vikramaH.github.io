<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >काँगड़ा 
  </b>हिमाचल प्रदेश 
  का ऐतिहासिक 
  नगर तथा जिला 
  है। काँगड़ा जिला 
  ३१रू २०फ़ से ३३रू उ.अ. तक तथा 
  ७५रू ३६फ़ से ७८रू ४४फ़ पू.दे. तक 
  विस्तृत है। इसका 
  क्षेत्रफल ५५,६७३ वर्ग 
  कि.मी. तथा जनसंख्या 
  १३,०४,९५९ (१९७१) है। इसका अधिकतर 
  भाग पहाड़ी है। 
  इसके उत्तर और 
  पूर्व में क्रमानुसार 
  लघु हिमालय 
  तथा बृहत् हिमालय 
  की हिमाच्छादित 
  श्रेणियाँ स्थित 
  हैं। पश्चिम में सिवालिक 
  (शिवालिक) तथा 
  दक्षिण में व्यास 
  और सतलज के 
  मध्य की पहाड़ियाँ 
  हैं। बीच में काँगड़ा 
  तथा कुल्लू की 
  सुंदर उपजाऊ 
  घाटियाँ हैं। काँगड़ा 
  चाय और चावल 
  तथा कुल्लू फलों 
  के लिए प्रसिद्ध है। 
  व्यास (विपासा) 
  नदी उत्तर-पूर्व 
  में रोहतांग 
  से निकलकर पश्चिम 
  में मीर्थल नामक 
  स्थान पर मैदानी 
  भाग में उतरती 
  है। काँगड़ा जिले 
  में कड़ी सर्दी पड़ती 
  है परंतु गर्मी 
  में ऋतु सुहावनी 
  रहती है। इस ऋतु 
  में बहुत से लोग 
  शैलावास के 
  लिए यहाँ आते हैं। 
  जगह-जगह देवस्थान 
  हैं अत: काँगड़ा को 
  देवभूमि के नाम 
  से भी अभिहित 
  किया गया है। 
  हाल ही में लाहुल 
  तथा स्पीत्ती प्रदेश 
  का अलग सीमांत 
  जिला बना दिया 
  गया है और अब 
  काँगड़ा का क्षेत्रफल 
  ४,२८० वर्ग मील रह 
  गया है।</font></p>
<p> <font    size="4">काँगड़ा 
  नगर ३२रू ६फ़ उ.अ. तथा ७६रू १६फ़ 
  पू.दे. पर लगभग 
  २,३५० फुट की ऊँचाई 
  पर, पठानकोट 
  से ५२ मील पूर्व 
  स्थित है। हिमकिरीट 
  धौलाधार पर्वत 
  तथा काँगड़ा की 
  हरी-भरी घाटी 
  का रमणीक दृश्य 
  यहाँ दृष्टिगोचर 
  हहोता है। यह 
  नगर बाणगंगा 
  तथा माँझी नदियों 
  के बीच बसा हुआ 
  है। दक्षिण में पुराना 
  किला तथा उत्तर 
  में व्रजेश्वरी देवी 
  के मंदिर का 
  सुनहला कलश 
  इस नगर के प्रधान 
  चिह्न हैं। एक ओर 
  पुराना काँकड़ा 
  तथा दूसरी ओर 
  भवन (नया काँगड़ा) 
  की नई बस्तियाँ 
  हैं। काँगड़ा घाटी 
  रेलवे तथा पठानकोट-कुल्लू 
  और धर्मशाला-होशियारपुर 
  सड़कों द्वारा यातायात 
  की सुविधा प्राप्त 
  है। काँगड़ा पहले 
  नगरकोट के 
  नाम से प्रसिद्ध 
  था और ऐसा कहा 
  जाता है कि इसे 
  राजा सुसर्माचंद 
  ने महाभारत 
  के युद्ध के बाद 
  बसाया था। छठी 
  शताब्दी में नगरकोट 
  जालंधर अथवा 
  त्रिगर्त राज्य की 
  राजधानी था। 
  राजा संसारचंद 
  (१८वीं शताब्दी के 
  चतुर्थ भाग में) 
  के राज्यकाल में 
  यहाँ पर कलाकौशल 
  का बोलबाला 
  था। 'काँगड़ा कलम' 
  विश्वविख्यात है 
  और चित्रशैली 
  में अनुपम स्थान 
  रखती है। काँगड़ा 
  किले, मंदिर, 
  बासमती चावल 
  तथा कटी नाक 
  की पुन: व्यवस्था 
  और नेत्रचिकित्सा 
  के लिए दूर-दूर 
  तक विख्यात था। 
  १९०५ के भूकंप में 
  नगर बिल्कुल उजड़ 
  गया था। तत्पश्चात् 
  नई आबादी बसाई 
  गई। यहाँ पर 
  देवीमंदिर 
  के दर्शन के लिए 
  हजारों यात्री 
  प्रति वर्ष आते 
  हैं तथा नवरात्र 
  में बड़ी चहल-पहल 
  रहती है।	(शां.ला.का.)</font></p>
</body></html>