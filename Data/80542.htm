<html><head>

<meta http-equiv="Content-Type" content="text/html; charset=utf-8">
<link rel="Edit-Time-Data" href="http://www.cdacnoida.in/vishwa/vishwa/files/80542_files/editdata.mso">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US" link="blue" vlink="purple">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">बोरिक अम्ल </span></b><b style=""><span   style="font-size: 14pt; font-family: DV-TTSurekhEN;">हा<sub  >३</sub>बोऔ<sub  >३</sub></span></b><span   style="font-size: 14pt; font-family: DV-TTSurekhEN;"> 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Boric 
    Acid, H</span><b style=""><sub><span   style="font-size: 14pt; font-family: DV-TTSurekhEN;">३</span></sub></b><span padma_font_family_property="DV1-TTSurekh" style="font-size: 14pt; font-family: DV1-TTSurekh;">BO</span><b style=""><sub><span   style="font-size: 14pt; font-family: DV-TTSurekhEN;">३</span></sub></b><span   style="font-size: 14pt; font-family: DV-TTSurekhEN;">) 
    पृथ्वी में सभी जगह एवं जीवशरीर में न्यून मात्रा में उपस्थित 
    रहता है। अनेक खनिज जलों में यह अधिक मात्रा में विलीन रहता 
    है। होमबर्ग ने १७०२ ई. में सर्वप्रथम इसे सुहागे पर सल्फ्यूरिक 
    अम्ल की क्रिया द्वारा निर्मित किया।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">ज्वालामुखी 
    जलों, या गरम स्रोतों, के जल के वाष्पीकरण से बोरिक अम्ल 
    प्राप्त हो सकता है, पर आजकल इसे गरम सांद्र बोरैक्स के 
    विलयन पर सांद्र सल्फ्यूरिक अम्ल की क्रिया से प्राप्त किया जाता 
    है :</span></p>
  <p class="MsoNormal"><span   style="font-size: 14pt; font-family: DV-TTSurekhEN;">बोरैक्स 
    </span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">+ </span><span   style="font-size: 14pt; font-family: DV-TTSurekhEN;">सल्फ्यूरिक अम्ल </span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">+ </span><span   style="font-size: 14pt; font-family: DV-TTSurekhEN;">५ 
    जल </span><span style="font-size: 14pt; font-family: Symbol;"><span padma_font_family_property="Symbol" style="">=</span></span><span   style="font-size: 14pt; font-family: DV-TTSurekhEN;"> ४ बोरिक अम्ल 
    </span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">+ 
    </span><span   style="font-size: 14pt; font-family: DV-TTSurekhEN;">सोडियम 
    सल्फेट</span></p>
  <p class="MsoNormal"><span padma_font_family_property="DV1-TTSurekh" style="font-size: 14pt; font-family: DV1-TTSurekh;">[ 
    Na<sub padma_font_family_property="DV1-TTSurekh">2</sub> B<sub padma_font_family_property="DV1-TTSurekh">4</sub> O<sub padma_font_family_property="DV1-TTSurekh">7</sub> + H<sub padma_font_family_property="DV1-TTSurekh">2</sub> SO<sub padma_font_family_property="DV1-TTSurekh">4</sub> 
    + 5 H<sub padma_font_family_property="DV1-TTSurekh">2</sub>O = 4B (OH)<sub padma_font_family_property="DV1-TTSurekh">3</sub> + Na<sub padma_font_family_property="DV1-TTSurekh">2</sub> SO<sub padma_font_family_property="DV1-TTSurekh">4 </sub>]</span><span style="font-size: 14pt; font-family: DV-TTSurekhEN;"></span></p>
  <p class="MsoNormal"><span   style="font-size: 14pt; font-family: DV-TTSurekhEN;">न्यून 
    ताप पर बोरिक अम्ल की विलेयता बहुत कम है। इस कारण 
    विलयन को ठंडा करने पर बोरिक अम्ल के श्वेत क्रिस्टल निकल 
    आते हैं।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">गुणधर्म </span></b><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    बोरिक अम्ल श्वेत पट्टिकाओं में क्रिस्टलीकृत होता है, जो 
    छूने पर कोमल और साबुन जैसी ज्ञात होती हैं। इसकी ०</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> सें. ताप पर जलविलेयता 
    २.६ प्रतिशत, २५</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> 
    सें. पर ६.२७ प्रतिशत और १०७</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> 
    सें. पर ३७ प्रतिशत है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">१००</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> सें. ताप पर बोरिक 
    अम्ल अनार्द्र होकर मेटाबोरिक अम्ल बनता है :</span></p>
  <p class="MsoNormal"> <span style="position: absolute; z-index: 0; left: 0px; width: 52px; height: 14px;"><img src="80542_files/image001.gif" v:shapes="_x0000_s1027" height="14" width="52"></span> 
    <span   style="font-size: 14pt; font-family: DV-TTSurekhEN;">बोरिक 
    अम्ल<span   style="">श् </span></span><sup><span   style="font-size: 16pt; font-family: DV-TTSurekhEN;">१००</span></sup><sup><span style="font-size: 16pt; font-family: Symbol;"><span padma_font_family_property="Symbol" style="">�</span></span></sup><sup><span style="font-size: 16pt; font-family: DV-TTSurekhEN;"> 
    </span></sup><sup><span   style="font-size: 18pt; font-family: DV-TTSurekhEN;">सें.</span></sup><span   style="font-size: 14pt; font-family: DV-TTSurekhEN;"><span   style="">श् </span>मेटाबोरिक अम्ल </span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">+ 
    </span><span   style="font-size: 14pt; font-family: DV-TTSurekhEN;">जल</span></p>
  <p class="MsoNormal"> <span style="position: absolute; z-index: 1; left: 0px; width: 52px; height: 14px;"><img src="80542_files/image002.gif" v:shapes="_x0000_s1028" height="14" width="52"></span> 
    <span padma_font_family_property="DV1-TTSurekh" style="font-size: 14pt; font-family: DV1-TTSurekh;">[ 
    H<sub padma_font_family_property="DV1-TTSurekh">3</sub> BO<sub padma_font_family_property="DV1-TTSurekh">3</sub><span padma_font_family_property="DV1-TTSurekh" style="">��� </span></span><sup><span padma_font_family_property="DV1-TTSurekh" style="font-size: 18pt; font-family: DV1-TTSurekh;">100</span></sup><sup><span style="font-size: 18pt; font-family: Symbol;"><span padma_font_family_property="Symbol" style="">�</span></span></sup><sup><span padma_font_family_property="DV1-TTSurekh" style="font-size: 18pt; font-family: DV1-TTSurekh;">C</span></sup><span padma_font_family_property="DV1-TTSurekh" style="font-size: 14pt; font-family: DV1-TTSurekh;"><span padma_font_family_property="DV1-TTSurekh" style="">��� </span>H BO<sub padma_font_family_property="DV1-TTSurekh">2</sub> + H<sub padma_font_family_property="DV1-TTSurekh">2</sub> O ]</span></p>
  <p class="MsoNormal"><span   style="font-size: 14pt; font-family: DV-TTSurekhEN;">अधिक 
    उच्च ताप पर बोरॉन ऑक्साइड बन जाता है। बोरिक अम्ल एक 
    दुर्बल अम्ल है और केवल एकक्षारकी (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">monobasic</span><span   style="font-size: 14pt; font-family: DV-TTSurekhEN;">) 
    अम्ल की प्रतिक्रियाएँ देता है। ऐसा अनुमान है कि बोरिक अम्ल 
    जलविलयन में जलयोजित (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">hydrated</span><span   style="font-size: 14pt; font-family: DV-TTSurekhEN;">) रूप में रहता है, जिसके 
    फलस्वरूप केवल एक हाइड्रोजन आयन या प्रोटॉन मुक्त होता 
    है।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">बो (औ हा)<sub  >३</sub> </span></b><b style=""><span padma_font_family_property="DV1-TTSurekh" style="font-size: 14pt; font-family: DV1-TTSurekh;">+ </span></b><b style=""><span   style="font-size: 14pt; font-family: DV-TTSurekhEN;">हा<sub  >२</sub> औ </span></b><b style=""><span style="font-size: 14pt; font-family: Symbol;"><span padma_font_family_property="Symbol" style="">=</span></span></b><b style=""><span   style="font-size: 14pt; font-family: DV-TTSurekhEN;"> बो (औ हा)<sub  >४</sub></span></b><b style=""><span style="font-size: 14pt; font-family: Symbol;"><span padma_font_family_property="Symbol" style="">-</span></span></b><b style=""><span   style="font-size: 14pt; font-family: DV-TTSurekhEN;"> हा</span></b><b style=""><span padma_font_family_property="DV1-TTSurekh" style="font-size: 14pt; font-family: DV1-TTSurekh;">+</span></b><b style=""><span style="font-size: 14pt; font-family: DV-TTSurekhEN;"></span></b></p>
  <p class="MsoNormal"><span padma_font_family_property="DV1-TTSurekh" style="font-size: 14pt; font-family: DV1-TTSurekh;">[ 
    B (OH)<sub padma_font_family_property="DV1-TTSurekh">3</sub> + H<sub padma_font_family_property="DV1-TTSurekh">2</sub> O = B (OH)<sub padma_font_family_property="DV1-TTSurekh">4</sub></span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span padma_font_family_property="DV1-TTSurekh" style="font-size: 14pt; font-family: DV1-TTSurekh;"> + H+<sup> </sup>]</span><span style="font-size: 14pt; font-family: DV-TTSurekhEN;"></span></p>
  <p class="MsoNormal"><span   style="font-size: 14pt; font-family: DV-TTSurekhEN;">बोरिक 
    अम्ल की दुर्बलता के कारण उसका क्षार के साथ अनुमापन (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">titration</span><span   style="font-size: 14pt; font-family: DV-TTSurekhEN;">) 
    नहीं हो सकता, परंतु उसके विलयन में ग्लिसरीन या मैनीटॉल 
    डालने से उसके अम्लीय गुण में वृद्धि हो जाती है, और तब उसका 
    क्षार विलयन के साथ अनुमापन हो सकता है। सामान्य बोरिक 
    अम्ल के गुण स्थिर नही होते, परंतु मेटाबोरिक, <b   style="">सोबोऔ<sub  >२</sub></b> (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">NaBO<sub padma_font_family_property="DV1-TTSurekh">2</sub></span><span   style="font-size: 14pt; font-family: DV-TTSurekhEN;">) 
    तथा अन्य अंतर्वर्ती (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">intermediate</span><span   style="font-size: 14pt; font-family: DV-TTSurekhEN;">) बोरिक अम्लों 
    के लवण ज्ञात है। इनमें बोरैक्स या सुहागा, <b   style="">सो<sub  >२</sub>बो<sub  >४</sub>औ<sub  >७</sub>, १० हा<sub  >२</sub>औ 
    </b>(</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">Na</span><b style=""><sub><span   style="font-size: 14pt; font-family: DV-TTSurekhEN;">२</span></sub></b><span padma_font_family_property="DV1-TTSurekh" style="font-size: 14pt; font-family: DV1-TTSurekh;">B</span><b style=""><sub><span   style="font-size: 14pt; font-family: DV-TTSurekhEN;">४</span></sub></b><span padma_font_family_property="DV1-TTSurekh" style="font-size: 14pt; font-family: DV1-TTSurekh;">O</span><b style=""><sub><span   style="font-size: 14pt; font-family: DV-TTSurekhEN;">७</span></sub></b><span padma_font_family_property="DV1-TTSurekh" style="font-size: 14pt; font-family: DV1-TTSurekh;">, 
    10H</span><b style=""><sub><span   style="font-size: 14pt; font-family: DV-TTSurekhEN;">२</span></sub></b><span padma_font_family_property="DV1-TTSurekh" style="font-size: 14pt; font-family: DV1-TTSurekh;">O</span><span   style="font-size: 14pt; font-family: DV-TTSurekhEN;">), 
    अत्यंत उपयोगी लवण है। यह टेट्राबोरिक अम्ल, <b   style="">हा<sub  >२</sub>बो<sub  >४</sub>औ<sub  >७</sub></b> (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">H</span><b style=""><sub><span   style="font-size: 14pt; font-family: DV-TTSurekhEN;">२</span></sub></b><span padma_font_family_property="DV1-TTSurekh" style="font-size: 14pt; font-family: DV1-TTSurekh;">B</span><b style=""><sub><span   style="font-size: 14pt; font-family: DV-TTSurekhEN;">४</span></sub></b><span padma_font_family_property="DV1-TTSurekh" style="font-size: 14pt; font-family: DV1-TTSurekh;">O</span><b style=""><sub><span   style="font-size: 14pt; font-family: DV-TTSurekhEN;">७</span></sub></b><span   style="font-size: 14pt; font-family: DV-TTSurekhEN;">) 
    का लवण है, जो स्वयं असंयुक्त अवस्था में प्राप्त नहीं होता। जलविलयन 
    में जलअपघटन (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">hydrolysis</span><span   style="font-size: 14pt; font-family: DV-TTSurekhEN;">) 
    के कारण इसमें क्षारगुण प्रधान हो जाता है, जिससे पीएच 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">pH</span><span   style="font-size: 14pt; font-family: DV-TTSurekhEN;">) 
    लगभग ९ रहता है। इस कारण बोरैक्स का विलयन उभय प्रतिरोधी 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">buffer</span><span   style="font-size: 14pt; font-family: DV-TTSurekhEN;">) के रूप में उपयोग 
    में आता है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">बोरिक 
    अम्ल के अनेक कार्बनिक व्युत्पन्न ज्ञात हैं, जिनके द्वारा बोरॉन 
    के कार्बनिक परंपरा के यौगिक प्राप्त हो सकते हैं।</span></p>
  <p class="MsoNormal"><b style=""><span   style="font-size: 14pt; font-family: DV-TTSurekhEN;">उपयोग</span></b><span style="font-size: 14pt; font-family: DV-TTSurekhEN;"> </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> बोरिक अम्ल जीवाणुनाशक 
    पदार्थ है और चिकित्सा में काम आता है। यह खाद्य पदार्थों में 
    जीवाणुओं की रोकथाम कर सकता है, परंतु स्वयं इसमें कुछ 
    विषैले गुण होने के कारण इसके खाद्य संबंधी उपयोगों पर 
    रोक लगा दी गई हैं। लकड़ी पर चमक तथा कपड़ों के ज्वाला 
    प्रतिरोधी बनाने के यह काम आता है। इसको निकल के विद्युल्लेपन 
    (</span><span padma_font_family_property="DV1-TTSurekh" style="font-size: 14pt; font-family: DV1-TTSurekh;">electroplating</span><span   style="font-size: 14pt; font-family: DV-TTSurekhEN;">) कार्य के विलयन 
    में भी डालते हैं। इसका उपयोग ऊष्मा प्रतिरोधी काच बनाने 
    में हो रहा है। चीनी मिट्टी के बरतनों में चमक लाने के 
    लिए बोरिक अम्ल तथा बोरेट यौगिकों का पुरातन काल से उपयोग 
    होता आया है। बोरॉन सर्वदा मिट्टी में सूक्ष्म मात्रा में उपस्थित 
    रहता है। यह पौधों की वृद्धि के लिए आवश्यक तत्व है। जिस 
    भूमि में बोरान की मात्रा कम हो गई हो, उसमें बोरिक अम्ल 
    डालने से पौधों की समुचित वृद्धि होती है। बोरिक अम्ल हल्दी 
    से क्रिया कर तीव्र लाल रंग देता है, जो इसके विश्लेषण के 
    लिए उपयोगी है।<span   style="">   </span>(रमेश् 
    चंद्र कपूर.)</span></p>
</div>
</body></html>