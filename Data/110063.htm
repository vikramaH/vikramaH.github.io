<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">विशाखपटणम</span></b><span   style="font-size: 14pt; font-family: DV-TTSurekhEN;"> 
    १. जिला, स्थिति : १७</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> 
    १५</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> से १८</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> २०</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> उ. अ. तथा ८१</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> ५०</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> से ८३</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> ५०</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> पू. दे.। यह भारत 
    के आंध्र प्रदेश राज्य का जिला है, जिसका क्षेत्रफल ५,२०० वर्ग मील 
    है। इस जिले के पूर्व में बंगाल की खाड़ी, दक्षिण में पूर्वी 
    गोदावरी जिला, तथा उत्तर में उड़ीसा राज्य एवं श्रीकाकुलम जिला 
    है। जिले का धरातल असम है। इसका उत्तरी भाग पहाड़ी एवं 
    दक्षिणी भाग मैदानी है। तटीय भाग की जलवायु नम एवं भीतरी 
    भाग की शुष्क है। वार्षिक औसत वर्षा ४० इंच है। धान मुख्य 
    पैदावार है। इसके अतिरिक्त गन्ना, दलहन, कपास, तंबाकू 
    आदि अन्य उपज हैं। सती वस्त्र तथा हाथीदाँत एवं सींग के सामान 
    यहाँ बनते हैं। मैंगनीज, तेलहन, चमड़ा आदि का निर्यात होता 
    है। विशाखपटणम्, विजयमनगरम् आदि मुख्य नगर हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">२. 
    नगर स्थिति : १७</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> 
    ४५</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> उ. अ. तथा ८३</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> २०</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> पू. दे.। यह भरत 
    के पूर्वी तट पर आंध्र प्रदेश राज्य में उपर्युक्त जिले का प्रशासनिक 
    नगर एवं बंदरगाह है। पूर्वी तट के बंदरगाहों में इसका 
    स्थान तीसरा है। यह दक्षिण रेलमार्ग पर कलकत्ता से ५०० मील 
    दक्षिण पश्चिम एवं मद्रास से ३२८ मील उत्तर पूर्व में स्थित है। यह 
    प्राकृतिक बंदरगाह है, जिसका विकास मैंगनीज के बढ़े हुए 
    व्यापार के कारण हुआ है। इस बंदरगाह के दक्षिण में डॉलर्फिन 
    नोज़ नामक कठोर शैलीय भाग समुद्र के भीतर तक गया हुआ 
    है, जिसके द्वारा चक्रवातों एवं मानसूनी हवाओं से बंदरगाह 
    की रक्षा होती है। यह बंदरगाह मुख्य रूप से निर्यात बंदरगाह 
    है। निर्यात पदार्थों में मुख्य हैं : मैगनीज़ चमड़ा, तेलहन, मूँगफली 
    का तेल एवं खली। सूती वस्त्र, दवाओं एवं मशीनों का आयात इस 
    बंदरगाह से होता है। यहाँ पर पोतनिर्माण का केंद्र तथा 
    कैल्टेक्स का तेलशोधक कारखाना है।<span   style="">   </span>(सुरेश 
    चंद्र शर्मा.)</span></p>
</div>
</body></html>