<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><span style="font-size: 14pt; font-family: DV-TTSurekhEN;"><b><font   size="4">भ्रूण</font></b> 
    </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(Embryo) </span><span   style="font-size: 14pt; font-family: DV-TTSurekhEN;">प्राणी के विकास की प्रारंभिक अवस्था 
    को कहते हैं। मानव में तीन मास की गर्भावस्था के पश्चात् भ्रूण 
    को गर्भ की संज्ञा दी जाती है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">एक 
    निषेचित अंडाणु जब फलोपिओन नालिका </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(fallopian 
    tube)</span><span   style="font-size: 14pt; font-family: DV-TTSurekhEN;"> से गुजरता है तब उसका खंडीभवन </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(segmentation)</span><span   style="font-size: 14pt; font-family: DV-TTSurekhEN;"> 
    होता हें तथा यह अवस्था मोरूला </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(morula)</span><span   style="font-size: 14pt; font-family: DV-TTSurekhEN;"> 
    बन जाता हें । प्रथम तीन सप्ताह में ही प्रारंभिक जननस्तर </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(primary 
    germ layers)</span><span   style="font-size: 14pt; font-family: DV-TTSurekhEN;"> प्रारंभिक जनन स्तर के तीन भाग होते हैं। 
    बाहर का भाग बाह्यत्वचा (</span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">ectoderm),</span><span   style="font-size: 14pt; font-family: DV-TTSurekhEN;"> 
    अंदर का भाग अंतस्त्वचा </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(endoderm)</span><span   style="font-size: 14pt; font-family: DV-TTSurekhEN;"> और दोनों के बीच 
    का भाग मध्यस्तर </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(mesoderm)</span><span   style="font-size: 14pt; font-family: DV-TTSurekhEN;"> कहलाता है। इन्हीं 
    से विभिन्न कार्य करनेवाले अंग विकसित होते हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">भ्रुण 
    अवस्था अष्टम सप्ताह<span   style="">श् </span>के अंत तक 
    रहती है। नाना आशयों तथा अंगों के निर्माण के साथ साथ भ्रूण 
    में अत्यंत महत्वपूर्ण परिवर्तन होते हैं। इसके पश्चात् तीसरे 
    मास से गर्भ कहानेवाली अवस्था प्रसव तक होती है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">भ्रूण 
    अत्यंत प्रारंभिक अवस्था में अपना पोषण प्राथमिक अंडाणु के द्वारा 
    लाए गए पोषक द्रव्यों से पाता है। इसके पश्चात् ब्लास्टोसिस्ट 
    गर्भाशय की ग्रंथियों तथा वपन की क्रिया में हुए ऊतकलयन 
    के फलस्वरूप एकत्रित रक्त से पोषण लेता है। भ्रूणपट्ट </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(embryonic disc), </span><span   style="font-size: 14pt; font-family: DV-TTSurekhEN;">उल्व</span><span style="font-size: 14pt;"> </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(amnion), 
    </span><span   style="font-size: 14pt; font-family: DV-TTSurekhEN;">देहगुहा </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(coelom)</span><span   style="font-size: 14pt; font-family: DV-TTSurekhEN;"> तथा पीतक </span><span padma_font_family_property="DVB-TTSurekh" style="font-size: 14pt; font-family: DVB-TTSurekh;">(yolk) 
    </span><span   style="font-size: 14pt; font-family: DV-TTSurekhEN;">थैली में भरे द्रव्य से पोषण लेता है। अंत में अपना 
    तथा नाभि नाल के निर्माण के पश्चात् माता के रक्तपरिवहन 
    के भ्रूणरक्त का परिवहनसंबंध स्थापित होकर, भ्रूण का पोषण 
    होता है। २७० दिन तक मातृ गर्भाशय में रहने के पश्चात प्रसव 
    होता है और शिशु गर्भाशय से निकलता है।</span></p>
  <p class="MsoNormal"><span style="font-size: 14pt; font-family: Symbol;"><span padma_font_family_property="Symbol" style="">[<font    size="4">विवेकानंद 
    पांडेय</font></span></span><span   style="font-size: 14pt; font-family: DV-TTSurekhEN;">, लक्ष्मीशंकर 
    विश्वनाथ गुरु</span><span style="font-size: 14pt; font-family: Symbol;"><span padma_font_family_property="Symbol" style="">] </span></span></p>
</div>
</body></html>