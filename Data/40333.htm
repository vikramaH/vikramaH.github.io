<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="5"><b  >चामुंडराय 
  </b></font><font    size="4">(दाहिमा) 
  पृथ्वीराज रासो 
  में पृथ्वीराज 
  के अनेक सामंतों 
  के नाम हैं, जिनमें 
  चामुंडराय दाहिमे 
  का नाम अग्रगण्य है। 
  शिहाबुद्दीन गोरी, 
  भीम चालुक्य, जयचंद्र 
  और उस समय के 
  अनेक राजा उसके 
  शौर्य से परिचित 
  थे। किंतु इस निर्भीक 
  और सत्यनिष्ठ योद्धा 
  को भी पृथ्वीराज 
  ने कुछ समय के 
  लिय कैद कर 
  लिया था। अपने 
  अंतिम युद्ध से पूर्व 
  पृथ्वीराज ने 
  इसे बंधनमुक्त 
  किया। चामुंडराय 
  इस युद्ध में वीरता 
  से लड़ता हुआ मारा 
  गया। 'नैणसी की 
  ख्यात' में भी इसका 
  उल्लेख है। टाड ने 
  इसके शौर्य की 
  बहुत प्रशंसा 
  की है।	(दशरथ 
  शर्मा.)</font></p>
<b></b>
<p><font  size="5"><b></b></font></p>
</body></html>