<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 14pt; font-family: DV-TTSurekhEN;">यूजेन (सवाय का)</span></b><span   style="font-size: 14pt; font-family: DV-TTSurekhEN;"> 
    (१६६३-१७३६) आस्ट्रिया के फील्ड मार्शल और महान् राजनीतिज्ञ यूजेन 
    का जन्म ८ अक्टूबर, १६६३ को पेरिस में हुआ। वह सवाय के यूजेन 
    मॉरिस का पाँचवाँ लड़का था। फ्रांस के राज्य दरबार में अपनी 
    माता के विरोध के कारण उसने आस्ट्रिया की सेना में नौकरी 
    कर ली। १६८३ में वियना के घेरे और तुर्क विरोधी अभियान में 
    उसको बहुत ख्याति मिली। आस्ट्रिया की सेना के सेनापति के 
    रूप में १६९७ में उसने तुर्कों को बुरी तरह पराजित किया। १७०१ 
    और १७०२ में इटली के अभियान के बाद स्पेन के उत्तराधिकार 
    युद्ध में उसने मित्र सेनाओं का संयुक्त सेनापतित्व किया। ३ अगस्त, 
    १७०४ को तूरिन युद्ध में उसकी सैन्य शक्ति का अद्भूत परिचय मिला। 
    १७१६ और १७१७ के कुर्त विरोधी अभियान में भी उसे बहुत बड़ी 
    सफलता मिली। बाद में अपनी प्रतिभा के बल पर ही वह सम्राट् 
    चार्ल्स षष्ठ का राजनीतिक सलाहकार बना।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">यूजेन एक महान् योद्धा और उच्च कोटि का सैनिक अभियान 
    संचालक था। वह कला का संरक्षक और विद्वानों का मित्र था। २१ 
    अप्रैल, १७३६ को अविवाहित अवस्था में उसकी मृत्यु विएना में हुई।<span   style="">   
    </span></span><span style="font-size: 14pt; font-family: Symbol;"><span padma_font_family_property="Symbol" style="">[<font   >(स्व.) 
    सत्येदेव विद्यालंकार</font>]</span></span></p>
</div>
</body></html>