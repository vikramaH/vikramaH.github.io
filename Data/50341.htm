<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b> 
<p><font  size="4"><b  >डर्बीशिर 
  </b></font><font    size="4">इंग्लैंड 
  के उत्तरी मिडलैंड 
  क्षेत्र में एक काउंटी 
  है। इसका क्षेत्रफल 
  १,०२९ वर्ग मील है। 
  जनसंख्या ८,२६,३३६ (१९५१) थी। 
  यद्यपि यहाँ के संपूर्ण 
  क्षेत्रफल के ७० प्रतिशत 
  भाग में खेती 
  होती है, तथापि 
  यह प्रदेश कृषि 
  की अपेक्षा कोयला 
  खोदने तथा व्यवसाय 
  के लिए अधिक विख्यात 
  है। जई, जौ, आलू, 
  गेहूँ यहाँ की 
  मुख्य उपज हैं। पठारी 
  भागों में चरागाह 
  हैं जहाँ दुग्धोत्पादन 
  के लिए गोपालन 
  होता है। यहाँ 
  का पीक क्षेत्र </font><font padma_font_family_property="Times New Roman, Times, serif" face="Times New Roman, Times, serif" size="4">(Peak 
  district) </font><font    size="4">इंग्लैंड 
  में प्रमुख आकर्षण 
  केंद्रों में गिना 
  जाता है। ट्रेंट 
  तथा डरवेट प्रधान 
  नदियाँ हैं। कोयला, 
  कच्चा लोहा, सीसा, 
  चूना पत्थर, संगमरमर, 
  जस्ता आदि मुख्य 
  खनिज पदार्थ 
  हैं। कोयले की 
  खुदाई बहुत 
  महत्वपूर्ण है। 
  इसके कारण नहरों 
  तथा रेलमार्गों 
  का जाल फैल गया 
  है जिससे यातायात 
  की बड़ी सुगमता 
  है। शराब, लोहा, 
  रेशमी सूती 
  वस्त्र, छींट, खेती 
  के औजार, कागज, 
  हैट, चीनी मिट्टी 
  के बरतन आदि 
  के निर्माण संबंधी 
  उद्योग धंधे महत्वपूर्ण 
  हैं। डर्बी तथा चेस्टरफील्ड 
  यहाँ के प्रधान 
  नगर हैं। 					 </font><font padma_font_family_property="Times New Roman, Times, serif" face="Times New Roman, Times, serif" size="4">[</font><font    size="4">जगदीश 
  सिंह</font><font padma_font_family_property="Times New Roman, Times, serif" face="Times New Roman, Times, serif" size="4">]</font></p>
<font size="2"></font></body></html>