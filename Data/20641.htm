<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font  size="4"><b  >कच्छ का 
  रन</b></font> <font    size="4"> गुजरात 
  प्रांत में कच्छ जिले 
  के उत्तर तथा पूर्व 
  में फैला हुआ 
  एक नमकीन दलदल 
  का वीरान प्रदेश 
  है। यह २२रू ५५फ़ उ.अ. तक तथा 
  ६८रू ४५फ़ पू.दे. से ७१रू ४६फ़ पू.दे. 
  तक लगभग २३,३०० वर्ग 
  कि.मी. क्षेत्रफल 
  में फैला हुआ 
  है। यह समुद्र का 
  ही एक सँकरा अंग 
  है जो भूचाल 
  के कारण संभवत: 
  अपने मौलिक 
  तल को ऊपर उभड़ 
  आया है और परिणामस्वरूप 
  समुद्र से पृथक 
  हो गया है। सिकंदर 
  महान् के समय 
  यह नौगम्य झील 
  था। उत्तरी रन, जो 
  लगभग २५७ कि.मी. 
  में फैला हुआ 
  है। पूर्वी रन अपेक्षाकृत 
  छोटा है। इसका 
  क्षेत्रफल लगभग 
  ५,१७८ वर्ग कि.मी. है। 
  मार्च से अक्टूबर 
  मास तक यह क्षेत्र 
  अगम्य हो जाता 
  है। सन् १८१९ ई. के 
  भूकंप में उत्तरी 
  रन का मध्य भाग 
  किनारों की 
  अपेक्षा अधिक ऊपर 
  उभड़ गया। इसके परिणामस्वरूप 
  मध्य भाग सूखा 
  तथा किनारे 
  पानी, कीचड़ तथा 
  दलदल से भरे 
  हैं। ग्रीष्म काल में 
  दलदल सूखने 
  पर लवण के श्वेत 
  कण सूर्य के प्रकाश 
  में चमकने लगते 
  हैं।</font></p>
<font size="2"> 
<p><font    size="4">कच्छ के रन 
  की पश्चिमी सीमा 
  पाकिस्तान से 
  मिलती है। ९ अप्रैल, 
  १९६५ को पाकिस्तान 
  ने अचानक आक्रमण 
  करके इसके एक 
  भाग पर कब्जा 
  कर लिया। भारतीय 
  सैनिकों ने अपना 
  क्षेत्र वापस लेने 
  के लिए कार्रवाई 
  की तो युद्ध छिड़ 
  गया। लेकिन ब्रिटेन 
  के हस्तक्षेप से युद्ध 
  विराम हुआ और 
  मामला फैसले 
  के लिए अंतर्राष्ट्रीय 
  न्यायालय में ले 
  जाया गया। अंतर्राष्ट्रीय 
  न्यायालय के निर्णय 
  (१९ फरवरी, १९६८) के 
  अनुसार कच्छ के 
  रन का लगभग 
  एक तिहाई भाग 
  पाकिस्तान को 
  वापस मिल गया।	(कै.चं.श.)</font></p>
</font> 
</body></html>