<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">लाग्रांज, जोसेफ लुई </span></b><span   style="font-size: 14pt; font-family: DV-TTSurekhEN;">(</span><span padma_font_family_property="Courier" style="font-size: 14pt; font-family: Courier;">Lagrange, 
    Joseph Louis</span><span   style="font-size: 14pt; font-family: DV-TTSurekhEN;">, १७३६ ई. </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> 
    १८१३ ई.) फ्रांसीसी गणितज्ञ का जन्म २५ जनवरी, १७३६ ई. को 
    ट्यूरिन में हुआ। १७ वर्ष की अल्पायु में ये राजकीय सैनिक अकादमी 
    में गणित के प्रोफेसर नियुक्त हुए। गणित एवं खगोल शास्त्र को 
    इनकी देन अपूर्व है। खगोल शास्त्र में इन्होंने 'चंद्र-मुक्ति-सिद्धांत' 
    तथा 'बृहस्पति के चार उपग्रह संबंधी सिद्धांत' की व्याख्या 
    पर अनेक अन्वेषण किए। १७६६ ई. में ये बर्लिन में गणित के प्रोफेसर 
    नियुक्त हुए। तदुपरांत लाग्रांज ने समीकरणों एवं संख्याओं 
    के सिद्धांतों पर अनेक खोजें कीं और द्विघातीय अनिर्णीत समीकरण 
    का हल दिया (जो हिंदू गणितज्ञों के ही अनुरूप था), तृतीय वर्ण 
    के सारणिकों का सूची स्तंभ संबंधी अन्वेषणों में खूब प्रयोग 
    किया और विचरण करलन (जिसके आविष्कार का श्रेय आयलर के 
    साथ इनको भी है) की सहायता से काल्पनिक-वेग-सिद्धांत से 
    यंत्रविज्ञान की संपूर्ण पद्धतियों का निगमन किया। इनके अतिरिक्त 
    इन्होंने संभाव्यता, परिमित अंतर, आरोह सितत भिन्नों और 
    दीर्घवृत्तीय समकलों पर भी अनेक अन्वेषण किए। इनके प्रसिद्ध 
    ग्रंथ 'मेकानिक अनालितिक' (</span><span padma_font_family_property="Courier" style="font-size: 14pt; font-family: Courier;">Mecanique Analytique</span><span   style="font-size: 14pt; font-family: DV-TTSurekhEN;">, १७८८ ई.), 'थेओरी 
    दे फॉवस्योजनालितिक' (</span><span padma_font_family_property="Courier" style="font-size: 14pt; font-family: Courier;">Theoric des fonctions 
    analytiques</span><span   style="font-size: 14pt; font-family: DV-TTSurekhEN;">, १७९७ ई.), 'लसों स्यूर न काल्क्युल 
    दे फौंक्स्यों' (</span><span padma_font_family_property="Courier" style="font-size: 14pt; font-family: Courier;">Lecons sur lecalcul des fonctions</span><span   style="font-size: 14pt; font-family: DV-TTSurekhEN;">, 
    १८०१ ई.), रेजोल्यूस्यो देजोक्वास्यों न्यूमेरिक (</span><span padma_font_family_property="Courier" style="font-size: 14pt; font-family: Courier;">Resolution 
    des equations numeriques</span><span   style="font-size: 14pt; font-family: DV-TTSurekhEN;">, १७९८ ई.) और 'नूवैल मेथौद 
    पूर रेज़ूद्र लेजाक्वस्यों लितेराल पार ल मुअइयें द सेरि' 
    (</span><span padma_font_family_property="Courier" style="font-size: 14pt; font-family: Courier;">Nouvelle 
    methode pour resoudre les equations litterales par le moyen des series</span><span   style="font-size: 14pt; font-family: DV-TTSurekhEN;">, 
    १७७० ई.) है। १० अप्रैल, १८१३ ई. को पैरिस में इनका देहांत 
    हो गया।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">सं.ग्रं. 
    </span><span style="font-size: 14pt; font-family: Symbol;"><span padma_font_family_property="Symbol" style="">-</span></span><span   style="font-size: 14pt; font-family: DV-TTSurekhEN;"> सेर एव दार्बु 
    : आय्व्रा दे लाग्रांज, १४ वाँ खंड (१८६७-९२)।<span   style="">   </span>(रामकुमार 
    )</span></p>
</div>
</body></html>