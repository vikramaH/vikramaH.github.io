<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="4"><b  >अमरूक 
  </b></font><font   > संस्कृत 
  के प्रख्यात गीतिकार 
  कवि। उनकी कविता 
  जितनी विख्यात 
  है, उनका व्यक्तितत्व 
  उतना ही अप्रसिद्ध 
  है। उनके देश् और 
  काल का अभी तक 
  ठीक निर्णय नहीं 
  हो पाया है। 
  रविचंद्र ने 'अमरूशतक' 
  की अपनी टीका 
  के उपोद्घात 
  में आद्य शंकराचार्य 
  को अमरूक से अभिझ 
  व्यक्ति माना है, 
  परंतु यह किंवदंती 
  नितांत निराधार 
  है। आद्य शंकराचार्य 
  के द्वारा किसी 
  'अमरूक' नामक राजा 
  के मृत शरीर 
  में प्रवेश तथा 
  कामतंत्र विषयक 
  किसी ग्रंथ की 
  रचना का उल्लेख 
  शंकरदिग्विजय 
  में अवश्य किया गया 
  है, परंतु विषय 
  की भिझता के 
  कारण 'अमरूशतक' 
  को शंकराचार्य 
  की रचना मानना 
  नितांत भ्रांत 
  है। आनंदवर्धन 
  (९वीं सदी का मध्यकाल 
  ) ने अमरूक के मुक्तकों 
  की चमत्कृति तथा 
  प्रसिद्धि का उल्लेख 
  किया है (ध्वन्यालोक 
  का तृतीय उद्योत)। 
  इससे इनका समय 
  ९वीं सदी के पहले 
  ही सिद्ध होता 
  है।	(ब.उ.)</font></p>
<b></b>
<p><font  size="4"><b></b></font></p>
</body></html>