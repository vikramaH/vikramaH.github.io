<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >ऐमिएंस 
  (आम्याँ)</b> नगर पेरिस 
  से ७२ मील उत्तर सॉम, 
  नदी पर स्थित 
  है एवं फ्रांस के 
  सॉम प्रांत की 
  राजधानी है। 
  जनसंख्या १,१७,८८८ (सन् 
  १९६८)। यह व्यापार एवं 
  कलाकौशल का 
  तथा नाविक केंद्र 
  है। यहाँ पर ऊनी, 
  सूती एवं रेशमी 
  वस्त्र, मशीनें, रासायनिक 
  वस्तुएँ, इत्र तथा साजसज्जा 
  के सामान बनते 
  हैं। यहाँ के 'नात्रदेम' 
  गिरजाघर की 
  गणना विश्वप्रसिद्ध 
  गॉथिक वास्तुकला 
  की सर्वोत्कृष्ट 
  कृतियों में की 
  जाती है। दूसरा 
  भव्य स्मारक 'सेंट 
  जरमेन' का गिरजाघर 
  है, जिसका कुछ 
  भाग द्वितीय विश्वयुद्ध 
  में ध्वस्त हो गया। 
  'होटेल डि विला' 
  १५५० ई में बनना प्रारंभ 
  हुआ। इसी में ऐतिहासिक 
  ऐमिएंस संधि पर 
  हस्ताक्षर हुए थे। 
  यहाँ का पिकार्डी 
  कौतुकालय 
  पुनरुत्थानकालीन 
  वास्तुकला की 
  एक अजर अमर कृति 
  है।</font></p>
<font size="2"> 
<p><font    size="4">प्रकृति 
  द्वारा सुरक्षित 
  स्थान में बसा हुआ 
  ऐमिएंस नगर अपने 
  आरंभकाल से 
  ही गैलिक अंबियानी 
  जाति का प्रमुख 
  नगर रहा है। 
  १५९७ ई. में नगर तथा 
  दुर्ग स्पेन के अधिकार 
  में आ गए, परंतु 
  हेनरी चतुर्थ 
  ने उनपर फिर 
  अधिकार कर लिया।</font></p>
<p><font    size="4">प्रथम विश्वयुद्ध 
  में ऐमिएंस मित्र 
  राष्ट्रों का प्रमुख 
  पूर्तिस्थल था तथा 
  कनेडियन और 
  आस्ट्रेलियन सेनाओं 
  ने यहीं से विश्वप्रसिद्ध 
  ऐमिएंस अभियान 
  प्रारंभ किया 
  था। </font></p>
<p><font    size="4">द्वितीय 
  विश्वयुद्ध में यह 
  नात्ज़ियों द्वारा 
  पदाक्रांत हुआ 
  और अगस्त, १९४४ ई. तक 
  उनके अधिकार में 
  रहा। अंत में ब्रिटिश 
  सेनाओं ने इसे 
  स्वतंत्र किया।</font></p>
<p align="RIGHT"><font style="text-align: left;"    size="4">(श्या.सुं.श.)</font></p>
</font> 
</body></html>