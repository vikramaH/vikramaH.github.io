<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="2"><b><font   size="4">एपिनाल 
  </font></b></font><font    size="4">फ्रांस 
  की उत्तर-पूर्वी 
  सीमा पर स्थित 
  'वोसजेस विभाग' 
  की राजधानी 
  है। इसकी स्थिति 
  एक सँकरी घाटी 
  में 'मोज़ेल' नदी 
  के किनारे समुद्र 
  से १,०७० फुट की ऊँचाई 
  पर पेरिस से 
  १९० मील (रेल द्वारा 
  २६० मील) दक्षिण-पूर्व 
  में है। एपिनाल 
  का विकास दसवीं 
  शताब्दी में निर्मित 
  एवं थियोडोरिक 
  प्रथम द्वारा स्थापित 
  एक मठ के आस पास 
  हुआ है। यह नगर 
  सूत कताई तथा 
  कपड़े बुनने के 
  लिए प्रसिद्ध है, साथ 
  ही यहाँ वस्त्रों 
  पर छपाई, कसीदाकारी 
  तथा हैट बनाने 
  का कार्य भी होता 
  है। सस्ती मूर्तियाँ, 
  खुदाई, पच्चीकारी 
  तथा पत्थर पर 
  छपाई करना 
  यहाँ के विशेष 
  उद्योग हैं। व्यापार 
  की मुख्य वस्तुओं 
  में मदिरा, अन्न, 
  पशु तथा मैदा 
  बनाना है। बेलफ़ोर्ट 
  (<font padma_font_family_property="Times New Roman, Times, serif" face="Times New Roman, Times, serif">Belfort</font>), डीजों 
  दिजों, तथा बज़ाँसों 
  (नगरों) के साथ 
  यह नगर मोज़ेल 
  के किनारे किनारे 
  किलों की एक कतार 
  बनाता है।	(श्या. 
  सुं.श.)</font></p>
</body></html>