<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >कंटकारी</b> 
  एक अत्यंत परिप्रसरी 
  क्षुप हैं जो भारवतर्ष 
  में प्राय: सर्वत्र 
  रास्तों के किनारे 
  तथा परती भूमि 
  में पाया जाता 
  है। लोक में इसके 
  लिए भटकटैया, 
  कटेरी, रेंगनी 
  अथवा रिंगिणी, 
  संस्कृत साहित्य 
  में कंटकारी, 
  निदग्धिका, क्षुद्रा 
  तथा व्याघ्री आदि, 
  और वैज्ञानिक 
  पद्धति में, सोलेनेसी 
  कुल के अंतर्गत, 
  सोलेनम ज़ैंथोकार्पम 
  (<font padma_font_family_property="Times New Roman, Times, serif" face="Times New Roman, Times, serif">Solanum xanthocarpum)</font> नाम 
  दिए गए हैं। इसका 
  लगभग र्स्वागकंटकमय 
  होने के कारण 
  यह दु:स्पर्श होता 
  है। काँटों से 
  युक्त होते हैं। 
  पत्तियाँ प्राय: 
  पक्षवत्, खंडित 
  और पत्रखंड पुन: 
  खंडित या दंतुर 
  (दाँतीदार) होते 
  हैं। पुष्प जामुनी 
  वर्ण के, फल गोल, 
  व्यास में आध से 
  एक इंच के, श्वेत रेखांकित, 
  हरे, पकने पर 
  पील और कभी-कभी 
  श्वेत भी होते 
  हैं। यह लक्ष्मणा नामक 
  संप्रति अनिश्चित 
  वनौषधि का 
  स्थानापन्न माना 
  है। आयुर्वेदीय 
  चिकित्सा में कटेरी 
  के मूल, फल तथा 
  पंचाग का व्यवहार 
  होता है। प्रसिद्ध 
  औषधिगण 'दशमूल' 
  और उसमें भी 
  'लंघुपंचमूल' 
  का यह एक अंग है। 
  स्वेदजनक, ज्वरघ्न, 
  कफ-वात-नाशक 
  तथा शोथहर 
  आदि गुणों के 
  कारण आयुर्वेदिक 
  चिकित्साके कासश्वास, 
  प्रतिश्याय तथा 
  ज्वरादि में विभिन्न 
  रूपों में इसका 
  प्रचुर उपयोग 
  किया जाता है। 
  बीजों में वेदनास्थापन 
  का गुण होने 
  से दंतशूल तथा 
  अर्श की शोथयुक्त 
  वेदना में इनका 
  धुआँ दिया जाता 
  है।	(ब.सिं.)</font></p>
</body></html>