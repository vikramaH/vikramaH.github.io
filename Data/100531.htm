<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p   class="MsoBodyText"><b style=""><span   style="font-size: 16pt;">वाईश्ट्रास, कार्ल </span></b>(<span padma_font_family_property="Courier" style="font-family: Courier;">Weierstrass, Karl, 1815</span> ई.<span style="font-family: Symbol;"><span padma_font_family_property="Symbol" style="">-</span></span>१८९७ 
    ई.) जर्मन गणितज्ञ का जन्म ३१ अक्टूबर, १८१५ ई. को बेस्टफ़ालिया 
    के ऑस्टनफेल्ड ग्राम में हुआ था। आरंभ में ये मुंस्टर, दयट्श्चक्रोने 
    और ब्राउन्सबेर्ख में अध्यापक रहे। ब्राउन्सबेर्ख में इन्होंने 'आबेल 
    के फलनों' का अध्ययन आरंभ किया और यहाँ पर लिखित शोधपत्रों 
    पर क्येनिग्सवेर्ख विश्वविद्यालय ने इन्हें ससम्मान पी-एच. डी. 
    की उपाधि प्रदान की। ४९ वर्ष की आयु में ये बर्लिन विश्वविद्यालय 
    में गणित के प्रोफेसर नियुक्त हुए। १८४९ ई. के पश्चात् 'आबेल 
    के अनुकलों' पर इन्होंने एक ऐसे आश्चर्यजनक फलन का आविष्कार 
    किया जिसके एक विशेष अंतर में कोई अवकल नहीं है। ये उन 
    विश्लेषिक फलनों को, जिनका घात श्रेणी में विस्तार किया जा 
    सके, अत्यंत महत्व दिया करते थे। १९ फरवरी, १८९७ ई. को 
    बर्लिन में इनका देहांत हो गया।<span   style="">  
 
    </span>(रामकुमार )</p>
</div>
</body></html>