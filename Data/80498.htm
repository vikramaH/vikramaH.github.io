<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p   class="MsoNormal"><b style=""><span   style="font-size: 16pt;">बेलगाँव </span></b>(<span padma_font_family_property="DV1-TTSurekh" style="font-family: DV1-TTSurekh;">Belgaum</span>) 
    १. जिला, स्थिति : १५<span style="font-family: Symbol;"><span padma_font_family_property="Symbol" style="">�</span></span>२२<span style="font-family: Symbol;"><span padma_font_family_property="Symbol" style="">�</span></span> से १६<span style="font-family: Symbol;"><span padma_font_family_property="Symbol" style="">�</span></span>५८<span style="font-family: Symbol;"><span padma_font_family_property="Symbol" style="">�</span></span> उ.अ. तथा ७४<span style="font-family: Symbol;"><span padma_font_family_property="Symbol" style="">�</span></span>२<span style="font-family: Symbol;"><span padma_font_family_property="Symbol" style="">�</span></span> से ७५<span style="font-family: Symbol;"><span padma_font_family_property="Symbol" style="">�</span></span>२५<span style="font-family: Symbol;"><span padma_font_family_property="Symbol" style="">�</span></span> पू.दे.। 
    यह भारत के मैसूर राज्य का एक जिला है। इसके पूर्व में 
    बीजापुर, दक्षिण में धारवाड़, उत्तरी कन्नड़, दक्षिण-पश्चिम में 
    गोवा, उत्तर में सांगली तथा उत्तर-पश्चिम में कोल्हापुर एवं रत्नागिरि 
    जिले स्थित हैं। इसका क्षेत्रफल ६,३३२ वर्ग मील है। यहाँ कृष्णा, 
    घाटप्रभा, मालप्रभा आदि नदियाँ बहती हैं तथा यहाँ की जलवायु 
    स्वास्थ्यप्रद तथा आनंददायक है। जनवरी का ताप लगभग ११<span style="font-family: Symbol;"><span padma_font_family_property="Symbol" style="">�</span></span>सें. 
    तथा मई का ताप लगभग ३८<span style="font-family: Symbol;"><span padma_font_family_property="Symbol" style="">�</span></span>सें. रहता है। वर्षा का औसत लगभग ५० इंच 
    है। यहाँ की काली तथा लाल मिट्टियों में कपास, दलहन, तिलहन, 
    ज्वार, बाजरा, धान, गेहूँ आदि उगते हैं।</p>
  <p   class="MsoNormal">२. नगर, स्थिति : १५<span style="font-family: Symbol;"><span padma_font_family_property="Symbol" style="">�</span></span>५१<span style="font-family: Symbol;"><span padma_font_family_property="Symbol" style="">�</span></span> उ.अ. 
    तथा ७४<span style="font-family: Symbol;"><span padma_font_family_property="Symbol" style="">�</span></span>३१<span style="font-family: Symbol;"><span padma_font_family_property="Symbol" style="">�</span></span> पू.दे.। 
    बेलगाँव जिले का एक नगर है जो सागरतल से लगभग २,५०० 
    फुट की ऊँचाई पर स्थित है। यहाँ एक प्रसिद्ध किला है जिसमें 
    दो जैन मंदिर हैं। असद खाँ की दरगाह तथा सफा मस्जिद दर्शनीय 
    हैं। यहाँ फौजी छावनी भी है। नमक, सूखी मछलियाँ, खजूर, 
    नारियल एवं नारियल की जटा का व्यापार होता है। करघा और 
    सूती वस्त्रों का उद्योग प्रमुख है।<span   style="">   </span>(रामसहाय खरे.)</p>
</div>
</body></html>