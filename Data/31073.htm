<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="4"><b  >गुरूमुखी </b></font><font    size="4">का अर्थ है गुरूओं के मुख से निकली हुई। अवश्य ही यह शब्द </font><font padma_font_family_property="Arial" face="Arial" size="4">&#8216;</font><font    size="4">वाणी</font><font padma_font_family_property="Arial" face="Arial" size="4">&#8217;</font><font    size="4">
 का द्योतक रहा होगा, क्योंकि मुख से लिपि का कोई संबंध नहीं है। किंतु 
वाणी से चलकर उस वाणी कि अक्षरों के लिए यह नाम रूढ़ हो गया। इस प्रकार 
गुरूओं ने अपने प्रभाव से पंजाब में एक भारतीय लिपि को प्रचलित किया। वरना 
सिंध की तरह पंजाब में भी फारसी लिपि का प्रचलन हो रहा था और वही बना रह 
सकता था। </font></p><font  size="4">
<p  >इस लिपि में तीन स्वर और ३२
 व्यंजन हैं। स्वरों के साथ मात्राएँ जोड़कर अन्य स्वर बना लिए जाते हैं। 
इनके नाम हैं उड़ा, आया, इड़ी, सासा, हाहा, कका, खखा इत्यादि। अंतिम अक्षर 
ड़ाड़ा है। छठे अक्षर से कवर्ग आरंभ होता है और शेष अक्षरों का (व) तक वही 
क्रम है जो देवनागरी वर्णमाला में है। मात्राओं के रूप और नाम इस प्रकार 
हैं। ट के साथ  (मुक्ता), टा  (कन्ना), टि (स्यारी), टी (बिहारी), ट (ऐंक 
ड़े), ट (दुलैंकड़े), टे (लावाँ), टै (दोलावाँ), (होड़ा), (कनौड़ा), (टिप्पी), 
ट: (बिदै)। इस वर्णमाला में प्राय: संयुक्त अक्षर नहीं हैं। यद्यपि अनेक 
संयुक्त ध्वनियाँ विद्यमान हैं।</p>
</font>
<p><font    size="4">सं. ग्रं.</font><font padma_font_family_property="Courier New" face="Courier New" size="4">-</font><font    size="4">जी. 
  वी. सिंह : गुरुमुखी 
  लिपि दा जनम 
  ते विकाश; पंजाब 
  युनिवर्सिटी, 
  १९४९। (हरदेव बाहरी)</font></p>
<font size="2"></font></body></html>