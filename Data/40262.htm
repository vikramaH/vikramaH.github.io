<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="5"><b  >चंपुआ</b></font><font    size="4"> 
  यह उड़ीसा राज्य 
  के क्योंझरगढ़ 
  जिले में स्थित 
  है। यह उपविभाग 
  है और इसी में 
  चंपुआ तहसील 
  भी है। यह छोटा 
  नागपुर पठार 
  के एक भाग पर 
  पड़ता है। यह बैतरनी 
  नदी के तट पर 
  क्योंझरगढ़ से 
  ५२.७ किमी. उत्तर है। 
  यहाँ की औसत 
  ऊँचाई समुद्रतल 
  से लगभग ६०० मीटर 
  है। पहले चंपुआ 
  को चंपेश्वर 
  कहा जाता था।</font></p>
<font  size="4"> 
<p  >यहाँ पर लाल 
  मिट्टी पाई 
  जाती है, जो 
  अधिक उपजाऊ नहीं 
  है। धान की खेती 
  यहाँ सबसे अधिक 
  होती है। चँपुआ 
  के बहुत से भाग 
  वनों से आच्छादित 
  हैं। यहाँ के लाख 
  और लकड़ी के 
  उद्योग बहुत प्रसिद्ध 
  हैं। 	(हेम प्रिया 
  देवी)</p>
</font><b></b> 
<p><font  size="5"><b></b></font></p>
</body></html>