<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >काली नदी 
  </b>उत्तर प्रदेश में 
  इस नाम की दो 
  नदियाँ हैं। पूर्वी 
  काली नदी मुजफ्फरनगर, 
  मेरठ, बुलंदशहर, 
  अलीगढ़, एटा तथा 
  फर्रुखाबाद जिलों 
  में होकर बहती 
  है। इसका उद्गम 
  मुजफ्फरनगर 
  जिले में २९रू १९व् उ.अ.तथा 
  ७७रू ४८व् पू.दे. है जहाँ 
  यह नागन के नाम 
  से विख्यात है। 
  मुजफ्फरनगर 
  तथा मेरठ जिलों 
  में इसका मार्ग 
  अनिश्चित रहता 
  है। परंतु बुलंदशहर 
  पहुँचकर यह 
  निश्चित घाटी 
  में बहती है तथा 
  वर्ष भर इसमें 
  जल रहता है। 
  यहाँ इसे काली 
  नदी कहते हैं 
  जो 'कालिंदी' 
  का पारसी लेखकों 
  द्वारा प्रयुक्त अपभ्रंश 
  रूप है। यहाँ पर 
  इसकी दिशा दक्षिण 
  के बजाय दक्षिण-पूर्व 
  हो जाती है। 
  इसी ओर चलती 
  हुई काली नदी 
  कन्नौज से कुछ 
  पहले ही गंगा 
  में मिल जाती 
  है। बुलंदशहर 
  से एटा तक काली 
  नदी में वर्षा 
  तथा नहर से इतना 
  अधिक जल प्राप्त होता 
  है कि पहले यह 
  भाग बाढ़ग्रस्त हो 
  जाता था। अब सिंचाई 
  विभाग ने इस समस्या 
  का उचित उपाय कर 
  दिया है। एटा जिले 
  में लोअर गंगा 
  नहर इस नदी के 
  ऊपर से नदरई 
  ऐक्वेडक्ट द्वारा बहती 
  है। काली नदी 
  की कुल लंबाई 
  ३१० मील है।</font></p>
<font size="2"> 
<p><font    size="4">पश्चिमी 
  काली नदी उत्तर 
  प्रदेश के सहारनुपर 
  जिले में शिवालक 
  से १६ मील दक्षिण 
  (३०रू उ.अ., ७७रू ४५व् पू.दे.) से निकलकर 
  दक्षिण-पश्चिम तथा 
  दक्षिण की ओर 
  सहारनपुर 
  तथा मुजफ्फरनगर 
  जिलों में बहती 
  है। मेरठ जिले 
  की उत्तरी सीमा 
  पर यह हिंडन नदी 
  में समा जाती 
  हैं।	(प्रे.चं.अ.)</font></p>
</font> 
</body></html>