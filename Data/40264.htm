<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="5"><b  >चंबा</b></font><font    size="4"> 
  भारत के केंद्रप्रशासित 
  उत्तरी हिमाचल 
  प्रदेश में एक जिला 
  है, जिसका क्षेत्रफल 
  ३,१३१ वर्ग मील और 
  जनसंख्या २,१०,५७९ (१९६१) है। 
  इसके उत्तर-पश्चिम 
  में कश्मीर और 
  दक्षिण में पंजाब 
  का काँगड़ा जिला 
  है। पहले चंबा 
  रियासत थी, जो 
  १९४८ में भारत में 
  विलीन हो गई। 
  पूरा जिला पहाड़ी 
  है। पूर्व, उत्तर 
  और मध्य में बर्फीली 
  चोटियाँ हैं। 
  यहाँ की मुख्य 
  नदियाँ रावी 
  और चंद्रा हैं। 
  यहाँ धान, मक्का, 
  ज्वार और बाजरे 
  की खेती होती 
  है। जंगल से प्राप्त 
  पदार्थों का मुख्य 
  व्यापार होता 
  है।</font></p>
<font  size="4"> 
<p  >इस देशी राज्य 
  की स्थापना छठी 
  शताब्दी में हुई 
  थी। यह शताब्दियों 
  तक स्वाधीन था। 
  नाम मात्र के लिये 
  कुछ समय तक कश्मीर 
  के अधीन था। चंबा 
  में १८४६ ई. में अंग्रेजों 
  का प्रभाव जमा, 
  जब यह कश्मीनर 
  से स्वतंत्र घोषित 
  किया गया।</p>
<p  >चंबा नगर की 
  जनसंख्या ८,६०९ (१९६१) है। 
  यह जिले का प्रमुख 
  नगर है और 
  रावी पर शिमला 
  से ११५ मील उत्तर-पश्चिम 
  स्थित है। यहाँ 
  ज्वार, बाजरा, 
  चावल, ऊन, शहद, 
  लकड़ी, सूती कपड़े 
  और फलों का 
  व्यापार होता 
  है। मलेरिया 
  की दवा तथा आँख 
  की दवा का उत्पादन 
  होता है। यहाँ 
  पर एक प्रसिद्ध संग्रहालय 
  है। 	</p>
<p  >(कृष्ण मोहन 
  गुप्त.)</p>
</font><b></b> 
<p><font  size="5"><b></b></font></p>
</body></html>