<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="5"><b  >अंगामी</b></font><font    size="4"> 
  यह नागालैंड (राज्य) 
  की सोलह बोलियों 
  में से एक बोली 
  तथा राज्य की 
  प्रमुख भाषा है। 
  राज्य के निवासियों 
  के बीच यह संपर्क 
  भाषा के रूप में 
  विकसित हो चुकी 
  हैं। देश की, १६५२ भाषाओं 
  एवं बोलियों 
  में से एक है। इसके 
  बोलने वालों 
  की संख्या लगभग 
  एक लाख है। यह चीनी 
  परिवार की 
  असमी-बर्मी-शाखा 
  की एक तानिम (</font><font padma_font_family_property="serif" size="3">Toneme</font><font    size="4">) 
  प्रधान भाषा है, 
  जिनमें तान के 
  चढ़ाव-उतार से 
  किसी-किसी शब्द 
  में आठ अर्थों तक 
  का बोध होता 
  है। इसे रोमन 
  लिपि में लिखा 
  जाने लगा है। 
  नागरी लिपि 
  में भी भाषा और 
  साहित्य को लिखित 
  रूप देने का प्रयास 
  हो रहा है। (मो. 
  ला. ति.)</font></p>
<b></b>
<p><font  size="5"><b></b></font></p>
</body></html>