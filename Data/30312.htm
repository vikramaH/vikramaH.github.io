<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font  size="4"><b  >कैरारा</b></font> 
  <font padma_font_family_property="Times New Roman, Times, serif" face="Times New Roman, Times, serif" size="4">(Carrara) </font><font    size="4">इटली 
  के टस्कनी क्षेत्र 
  के अपूनिया प्रांत 
  में स्थित जिला 
  एवं नगर।</font></p>
<font  size="2"> 
<p><font   size="4">इस जिले मे 
  संगमरमर की 
  कई अति प्राचीन 
  एवं अर्वाचीन खदानें 
  हैं जिनके संगमरमर 
  मूर्ति रचना के 
  लिए अति उत्तम माने 
  जाते हैं और 
  कैरारा संगमरमर 
  के नाम से प्रसिद्ध 
  हैं। उजले संगमरमर 
  में प्राकृतिक 
  रूप से बीच बीच 
  मे काली पीली 
  शिराएँ मिलती 
  थी। लगभग २,००० वर्षों 
  से यहाँ संगमरमर 
  की खुदाई हो 
  रही है। परंतु 
  अभी भी अमित भंडार 
  शेष है। इस जिले 
  का प्रमुख नगर 
  कैरारा भूमध्यसागर 
  के पास ही लैवेंसा 
  नदी के तट पर 
  फ्लोरेंस नगर 
  से लगभग ६० मील 
  उत्तर पश्चिम एक घाटी 
  में बसा है। (काशीनाथ 
  सिंह.)</font></p>
</font> 
</body></html>