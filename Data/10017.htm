<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="5"><b  >अंगवाक्</b></font><font    size="4"> 
  भारत के नागालैंड 
  में बोली जाने 
  वाली चीनी भाषा 
  परिवार के 
  असमी-बर्मी-उपवर्ग 
  की पूर्वी शाखा 
  की भाषाओं या 
  बोलियों (अंगवाक्, 
  तम्ल्, बनपरा, 
  मूतोनिआ, मोहोगिया, 
  नमसंगिया, चांग, 
  अस्सिरिंगिया, मोशांग, 
  शांग्गे) में से एक 
  प्रमुख बोली होती 
  है जिसके बोलने 
  वालों की (इसमें 
  तम्ल् बोलने वालों 
  को भी शामिल 
  किया जाता है) 
  संख्या अनुमानत: 
  सात हजार है। 
  इसे पूर्वी नागा 
  भाषा भी कहते 
  हैं। इस भाषा को 
  रोमन या नागरी 
  लिपि में अभी लिखित 
  रूप नहीं दिया 
  जा सका है। (मो. 
  ला. ति.)</font></p>
<b></b>
<p><font  size="5"><b></b></font></p>
</body></html>