<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<font  size="4">
<p  ><b  >अनुभव</b> प्रयोग 
  अथवा परीक्षा 
  द्वारा प्राप्त ज्ञान। 
  प्रत्यक्ष ज्ञान अथवा 
  बोध। स्मृति से 
  भिन्न ज्ञान। तर्कसंग्रह 
  के अनुसार ज्ञान 
  के दो भेद हैं-स्मृति 
  और अनुभव। संस्कार 
  मात्र से उत्पन्न ज्ञान 
  को स्मृति और 
  इससे भिन्न ज्ञान 
  को अनुभव कहते 
  हैं। अनुभव के दो 
  भेद हैं-यथार्थ 
  अनुभव तथा अयथार्थ 
  अनुभव। प्रथम को 
  प्रमा तथा द्वितीय 
  को अप्रमा कहते 
  हैं। यथार्थ अनुभव 
  के चार भेद हैं-(१) 
  प्रत्यक्ष, (२) अनुमिति, 
  (३) उपमिति, तथा (४) 
  शाब्द।</p>
<p  >	इनके अतिरिक्त 
  मीमांसा के प्रसिद्ध 
  आचार्य प्रभाकर 
  के अनुयायी<b  > अर्थपत्ति</b>, 
  भाट्टमतानुयायी 
  <b  >अनुपलब्धि</b>, पौराणिक 
  <b  >सांभविका</b> और 
  <b  >ऐतिह्यक</b>ा तथा 
  तांत्रिक <b  >चंष्टिका</b> 
  को भी यथार्थ 
  अनुभव के भेद 
  मानते हैं। इन्हें 
  क्रम से प्रत्यक्ष, अनुमान, 
  उपमान, शब्द, अर्थापत्ति, 
  अनुलब्धि, संभव, 
  ऐतिह्य तथा चेष्टा 
  से प्राप्त किया 
  जा सकता है। </p>
<p  >	अयथार्थ अनुभव 
  के तीन भेद हैं-(१) 
  संशय, (२) विपर्यय 
  तथा (३) तर्क। संदिग्ध 
  ज्ञान को संशय, 
  मिथ्या ज्ञान को 
  विपर्यय एवं ऊह 
  (संभावना) को 
  तर्क कहते है।</p>
<p style="text-align: left;"   align="RIGHT">(वि.ना.चौ.)</p>
<p><b></b></p>
</font> 
</body></html>