<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">रूबऐल खाली</span></b><span   style="font-size: 14pt; font-family: DV-TTSurekhEN;"> 
    दक्षिणी अरब का मरुस्थलीय प्रदेश है, जिसका क्षेत्रफल लगभग २,५०,०० 
    वर्ग मील है। इसका ८० प्रतिशत से अधिक क्षेत्र बालू तथा बालुकास्तूपों 
    से भरा हुआ है। यहाँ जल का नितांत अभाव है। जहाँ कहीं जल 
    उपलब्ध है भी वहाँ का जल अपने खारेपन के कारण पीने के 
    लिए अयोग्य है। इस मरुस्थल में स्थायी आबादी नगण्य है। घुम्क्कड़ 
    बद्दू ही एकमात्र यहाँ के निवासी हैं तथा २०वीं शताब्दी के प्रारंभ 
    तक अन्य किसी ने यहाँ आने का दुस्साहस नहीं किया था। खनिज 
    तेल की प्राप्ति की संभावनाओं ने इस क्षेत्र में अनेक भौमिकी 
    परीक्षणों को प्रोत्साहन दिया है और आशा है कि परीक्षणों की 
    सफलता रूबऐल खाली (रिक्त क्षेत्र) के नाम को निरर्थक सिद्ध कर 
    देगी।<span   style="">   
    </span>(लेखराज सिंह)</span></p>
</div>
</body></html>