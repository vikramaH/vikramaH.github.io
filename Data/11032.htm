<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<font >
<p  ><b  >आर्न्ड्ट, एर्न्स्ट 
  मोरित्स</b> (१७६९-१८६०) आस्ट्रिया 
  का प्रसिद्ध जनवादी 
  कवि। मोरित्स 
  का जन्म आस्ट्रिया 
  के रूजेन प्रदेश 
  के शोरित्स नामक 
  स्थान में २६ दिसंबर, 
  १७६९ को हुआ था। वे 
  पराधीन आस्ट्रिया 
  के विद्रोही कवि 
  के रूप में विख्यात 
  हैं जिनके गीतों 
  ने उनके देश को 
  स्वाधीन बनाने 
  में सहायता दी 
  और एक प्रकार 
  से जनता में आशा 
  तथा उत्साह का संचार 
  किया। वे इतिहास 
  के प्रोफेसर 
  भी रहे, किंतु 
  राष्ट्रकवि के 
  ही रूप में अधिक 
  विख्यात हैं। राष्ट्रकवि 
  मोरित्स के भावपूर्ण 
  गीतों और उत्साह 
  भरे व्याख्यानों 
  ने आस्ट्रिया को 
  क्रांति का सच्चा 
  स्वरूप समझाने 
  में अत्यंत सहायता 
  दी।	(चं.म.)</p>
</font> 
</body></html>