<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff" link="#0000ff">
<b></b>
<p><font  size="5"><b  >पूर्व कैंब्रियन</b></font><font    size="4"> (</font><font padma_font_family_property="Times New Roman, Times, serif" face="Times New Roman, Times, serif" size="4">Pre-Cambrian</font><font    size="4">)
 स्तर-शैल-विज्ञान में पूर्व कैंब्रियन भौमिकी का बहुत महत्वपूर्ण स्थान 
है, क्योंकि पृथ्वी के इतिहास का दो तिहाई भाग कल्प में निहित है। इस कल्प 
के सबसे प्राचीन शैल करीब २५० करोड़ वर्ष पुराने हैं। कालांतर में हुए 
भूवैज्ञानिक परिक्रमणों ने, जिनके अंतर्गत अनेक ज्वालामुखी पर्वतन (</font><font padma_font_family_property="Times New Roman, Times, serif" face="Times New Roman, Times, serif" size="4">Orogenesis</font><font    size="4">)
 और प	टलविरूपण का इतिहास छिपा है, इस युग की शिलाओं में इतने परिवर्तन ला 
दिए हैं कि उनका असली रूप पहचानना अब एक जटिल समस्या है। इसके अतिरिक्त ये 
शिलाएँ इतनी कावांतरित, वलित तथा भ्रशित हो चुकी हैं कि इनका कालतत्व 
विभाजन एवं समतुल्यता अत्यंत दुष्कर हैं। स्तर-शैल-विज्ञान के साधारण 
अविनियम इस सिलसिले में लागू नहीं होते। यही कारण है कि अभी भी पूर्व 
कैंब्रियन शैलसमूहों का ठीक ठीक वर्गीकरण नहीं हो पाया है।</font></p><p>
<font    size="4">पूर्व
 केंब्रियन काल दो मुख्य युगों में विभाजित है : एक, जिसमें पृथ्वी के 
धरातल के अति प्राचीन शैलसमूह आते हैं और दूसरा, जिनमें कैंब्रियन से कुछ 
समय ही पहले के निक्षिप्त शैल हैं। प्रथम वर्ग को आद्यमहाकल्प (</font><font padma_font_family_property="Times New Roman, Times, serif" face="Times New Roman, Times, serif" size="4">Archaezoic</font><font    size="4">) और को प्राग्जीवमहाकल्प (</font><font padma_font_family_property="Times New Roman, Times, serif" face="Times New Roman, Times, serif" size="4">Proterozoic</font><font    size="4">)
 कहते हैं। भारत में प्राग्जीव-महाकल्प के अंतर्गत पुराना कल्प आता है। 
भूवैज्ञानिक स्तंभिका के इस दो-तिहाई कल्प का वर्गीकरण उस समय में हुए 
ज्वालामुखीय प्रवर्तन तथा आग्नेय अंतवेंधन (</font><font padma_font_family_property="Times New Roman, Times, serif" face="Times New Roman, Times, serif" size="4">igneous intrusions</font><font    size="4">) की अवधियों के आधार पर किया गया है। इसका संक्षिप्त विवरण आगे आनेवाली सारणी संख्या १. में दिया है।</font></p><p>
<font    size="4">पूर्व कैंब्रियन काल का भूवैज्ञानिक इतिहास <font padma_font_family_property="Symbol" face="Symbol">�</font>
 पृथ्वी का भौमिकीय विकास पूर्व कैंब्रियन कल्प के सबसे प्राचीन शैलसमूहों 
से आरंभ होता है। भूपटल के इन अति प्राचीन शैलसमूहों के विषय में विद्वानों
 का मत है कि उनमें से कुछ तो अवश्य ही धरातल पर बनी प्रथम पपड़ी (</font><font padma_font_family_property="Times New Roman, Times, serif" face="Times New Roman, Times, serif" size="4">crust</font><font    size="4">)
 के भाग हैं। भूउद्भव के प्रारंभ का समय आग्नेय उद्गारों का काल था। उस समय
 समस्त पृथ्वी पर बृहत् रूप में आग्नेय शिलाओं का निर्माण हुआ। इस काल में
 पृथ्वी जल एवं वायुमंडल रहित थी। बहुत समय पश्चात् जब धरातल का ताप कम हो
 गया तब समुद्र और वायुमंडल प्रथम बने। शनै: शनै: प्राचीन आग्नेय शिलाओं का
 अपक्षरण (</font><font padma_font_family_property="Times New Roman, Times, serif" face="Times New Roman, Times, serif" size="4">erosion</font><font    size="4">)
 और उस समय के स्थित समुद्रों में निपेक्षण हुआ। इस प्रकार प्रथम तलछटी 
शैलों का विकास हुआ। यही कारण है कि आद्य कल्प के अंतर्गत दो भिन्न 
श्रेणियों की शिलाएँ मिलती हैं। तलछटी शिलाओं का काल भारत में धारवाड युग 
की प्राचीन एवं मध्यम अवधि में है, यद्यपि कालांतर में हुए विभिन्न आग्नेय 
उद्गारों के परिणामस्वरूप धारवाड की तलछटी शिलाओं में बड़ा परिवर्तन आ गया 
है और उनकी पहिचान भी अत्यंत कठिन सी हो गई है।</font></p><font  size="4">
<p  >भारत में पूव र्कैंब्रियन काल में छह वलनक प्रवर्तन के प्रमाण मिलते हैं, जो निम्न प्रकार से हैं :</p>
<p  >भारत में हुए पूर्व केंब्रियन के ज्वालामुखी पर्वतन <font padma_font_family_property="Symbol" face="Symbol">�</font>
</p>
<p  >ज्वालामुखीय पर्वतन		आयु, करोड़ वर्षो में</p>
<p  >६. कडप्पा		४८.५</p>
<p  >५. देहली		७३.५</p>
<p  >४. सतपुड़ा		९५.५</p>
<p  >३. सिंहभूम-सेलम		१२५-१३०</p>
<p  >२. पूर्वी तट	१५७-१६०</p>
<p  >१. मैसूर	२३०-२५०</p>
<p  >उपर्युक्त ज्वालामुखी 
पर्वतन के आधार पर भारत के पूर्व कैंब्रियन शैलसमूहों का जिस प्रकार से 
कालविभाजन हुआ है वह आगे सारणी संख्या २. में दिखाया गया है।</p>
</font><p><font    size="4">भारतीय स्तरविज्ञान में धारवाड महायुग के पश्चात् एक बृहत् विषम विन्यास (</font><font padma_font_family_property="Times New Roman, Times, serif" face="Times New Roman, Times, serif" size="4">unconformity</font><font    size="4">) आता हे, जो इपारक्रियन (</font><font padma_font_family_property="Times New Roman, Times, serif" face="Times New Roman, Times, serif" size="4">Eparchean</font><font    size="4">)
 विषम विन्यास के नाम से विख्यात है। इस विषम विन्यास के ऊपर की शिलाओं में
 कोई कायांतर नहीं हुआ है। कैंब्रियन के नीचे और इपारकियन विषम विन्यास के 
ऊपर शैलसमूह पुराना कल्प (</font><font padma_font_family_property="Times New Roman, Times, serif" face="Times New Roman, Times, serif" size="4">Purana era</font><font    size="4">)
 के अंतर्गत आते हैं। इस कल्प में दो युग हैं : एक प्राचीन, जो कडप्पा के 
और दूसरा नवीन, जो विध्य के नाम से भारतीय स्तरविज्ञान में विख्यात है। 
कडप्पा प्रणाली के शैल विशेषत: आंध्र राज्य के कडप्पा जिले में चदाकार 
दृश्यांश (</font><font padma_font_family_property="Times New Roman, Times, serif" face="Times New Roman, Times, serif" size="4">crescent outcrop</font><font    size="4">) के आकार में विस्तृत हैं। इसके अतिरिक्त ग्वालियर, बिजावर और कलाडगी (महाराष्ट्र) में भी इस तरह के शैल मिलते हैं।</font></p><font  size="4">
<p style="text-align: left;"   align="CENTER">सारणी संख्या १.</p></font>
<table border="1" cellpadding="7" cellspacing="1" width="703">
<tbody><tr><td height="44" valign="TOP" width="14%">
<font size="2"><p align="CENTER"></p>
<p padma_font_family_property="serif" align="CENTER">�</p>
</font><font  size="4"></font><p align="CENTER"><font style="text-align: left;"    size="4">अवधि</font></p>
<p align="CENTER"><font style="text-align: left;"    size="4">करोड़ वर्षो में</font></p></td>
<td height="44" valign="TOP" width="14%">
<font  size="4"></font><p align="CENTER"><font style="text-align: left;"    size="4">ब्रिटिश द्वीपसमूह</font></p></td>
<td height="44" valign="TOP" width="15%">
<font  size="4"></font><p align="CENTER"><font style="text-align: left;"    size="4">उत्तरी अमरीका</font></p></td>
<td height="44" valign="TOP" width="17%">
<font  size="4"></font><p align="CENTER"><font style="text-align: left;"    size="4">कनाडा</font></p></td>
<td height="44" valign="TOP" width="15%">
<font  size="4"></font><p align="CENTER"><font style="text-align: left;"    size="4">अफ्रीका</font></p></td>
<td height="44" valign="TOP" width="14%">
<font  size="4"></font><p align="CENTER"><font style="text-align: left;"    size="4">आस्ट्रेलिया</font></p></td>
<td height="44" valign="TOP" width="11%">
<font  size="4"></font><p align="CENTER"><font style="text-align: left;"    size="4">भारत</font></p></td>
</tr>
<tr><td valign="TOP" width="14%">
<font size="2"><p align="CENTER"></p>
<p padma_font_family_property="serif" align="CENTER">�</p>
</font><font  size="4"></font><p align="CENTER"><font style="text-align: left;"    size="4">७५-८०</font></p>
<p align="CENTER"></p>
<p align="CENTER"><font style="text-align: left;"    size="4">श्</font></p>
<p align="CENTER"><font style="text-align: left;"    size="4">श्</font></p>
<p align="CENTER"><font style="text-align: left;"    size="4">श्</font></p>
<p align="CENTER"><font style="text-align: left;"    size="4">१५५</font></p>
<p align="CENTER"></p>
<p align="CENTER"><font style="text-align: left;"    size="4">२००</font></p>
<p align="CENTER"><font style="text-align: left;"    size="4">२५० या अधिक</font></p></td>
<td valign="TOP" width="14%">
<font  size="4"><p align="CENTER"></p>
<p style="text-align: left;"   align="CENTER">टारिइन</p>
</font><p align="CENTER"><font style="text-align: left;"    size="4">(</font><font padma_font_family_property="Times New Roman, Times, serif" face="Times New Roman, Times, serif" size="4">Torridon</font><font style="text-align: left;"    size="4">)</font></p><font  size="4">
<p style="text-align: left;"   align="CENTER">लेनॉक्सियन</p>
</font><p align="CENTER"><font style="text-align: left;"    size="4">(</font><font padma_font_family_property="Times New Roman, Times, serif" face="Times New Roman, Times, serif" size="4">Lennoxian</font><font style="text-align: left;"    size="4">)</font></p><font  size="4">
<p style="text-align: left;"   align="CENTER">डालरेडियन</p>
</font><p align="CENTER"><font style="text-align: left;"    size="4">(</font><font padma_font_family_property="Times New Roman, Times, serif" face="Times New Roman, Times, serif" size="4">Dalradian</font><font style="text-align: left;"    size="4">)</font></p><font  size="4">
<p style="text-align: left;"   align="CENTER">म्वायन</p>
</font><p align="CENTER"><font style="text-align: left;"    size="4">(</font><font padma_font_family_property="Times New Roman, Times, serif" face="Times New Roman, Times, serif" size="4">Moine</font><font style="text-align: left;"    size="4">)</font></p><font  size="4">
<p style="text-align: left;"   align="CENTER">ल्यूइशियन</p>
</font><p align="CENTER"><font style="text-align: left;"    size="4">(</font><font padma_font_family_property="Times New Roman, Times, serif" face="Times New Roman, Times, serif" size="4">Lewisian</font><font style="text-align: left;"    size="4">)</font></p></td>
<td valign="TOP" width="15%">
<font  size="4"><p align="CENTER"></p>
<p style="text-align: left;"   align="CENTER">एलर्गान कियन</p>
</font><p align="CENTER"><font style="text-align: left;"    size="4">(</font><font padma_font_family_property="Times New Roman, Times, serif" face="Times New Roman, Times, serif" size="4">Algonkian</font><font style="text-align: left;"    size="4">)</font></p><font  size="4">
<p style="text-align: left;"   align="CENTER">प्रोटेरोज़ोइक</p>
</font><p align="CENTER"><font style="text-align: left;"    size="4">(</font><font padma_font_family_property="Times New Roman, Times, serif" face="Times New Roman, Times, serif" size="4">Proterozoic</font><font style="text-align: left;"    size="4">)</font></p><font  size="4">
<p align="CENTER"></p>
<p style="text-align: left;"   align="CENTER">श्</p>
<p style="text-align: left;"   align="CENTER">आर्कियोजोइक</p>
</font><p align="CENTER"><font style="text-align: left;"    size="4">(</font><font padma_font_family_property="Times New Roman, Times, serif" face="Times New Roman, Times, serif" size="4">Archaeozoic</font><font style="text-align: left;"    size="4">)</font></p><font  size="4">
</font><p align="CENTER"></p>
<p align="CENTER"><font style="text-align: left;"    size="4">श्</font></p></td>
<td valign="TOP" width="17%">
<font  size="4"><p style="text-align: left;"   align="CENTER">श्</p>
<p style="text-align: left;"   align="CENTER">किवीनावन</p>
</font><p align="CENTER"><font style="text-align: left;"    size="4">(</font><font padma_font_family_property="Times New Roman, Times, serif" face="Times New Roman, Times, serif" size="4">Keweenawan</font><font style="text-align: left;"    size="4">)</font></p><font  size="4">
<p style="text-align: left;"   align="CENTER">अनिमिकी</p>
</font><p align="CENTER"><font style="text-align: left;"    size="4">(</font><font padma_font_family_property="Times New Roman, Times, serif" face="Times New Roman, Times, serif" size="4">Animikie</font><font style="text-align: left;"    size="4">)</font></p><font  size="4">
<p style="text-align: left;"   align="CENTER">हूरोनियन</p>
<p style="text-align: left;"   align="CENTER">ग्रेनविले</p>
<p style="text-align: left;"   align="CENTER">(कीवाटिन)</p>
</font><p align="CENTER"><font style="text-align: left;"    size="4">(</font><font padma_font_family_property="Times New Roman, Times, serif" face="Times New Roman, Times, serif" size="4">Keewatin</font><font style="text-align: left;"    size="4">)</font></p></td>
<td valign="TOP" width="15%">
<font  size="4"><p style="text-align: left;"   align="CENTER">वाटरबर्ग</p>
</font><p align="CENTER"><font style="text-align: left;"    size="4">(</font><font padma_font_family_property="Times New Roman, Times, serif" face="Times New Roman, Times, serif" size="4">Water berg</font><font style="text-align: left;"    size="4">)</font></p><font  size="4">
<p style="text-align: left;"   align="CENTER">रुईबर्ग</p>
</font><p align="CENTER"><font style="text-align: left;"    size="4">(</font><font padma_font_family_property="Times New Roman, Times, serif" face="Times New Roman, Times, serif" size="4">Rooiberg</font><font style="text-align: left;"    size="4">)</font></p><font  size="4">
<p align="CENTER"></p>
<p style="text-align: left;"   align="CENTER">ट्रान्सवाल</p>
<p style="text-align: left;"   align="CENTER">विटवाटरस्टैंड</p>
</font><p align="CENTER"><font style="text-align: left;"    size="4">(</font><font padma_font_family_property="Times New Roman, Times, serif" face="Times New Roman, Times, serif" size="4">Witwater stand</font><font style="text-align: left;"    size="4">)</font></p><font  size="4">
<p style="text-align: left;"   align="CENTER">एलडेरेडो</p>
</font><p align="CENTER"><font style="text-align: left;"    size="4">(</font><font padma_font_family_property="Times New Roman, Times, serif" face="Times New Roman, Times, serif" size="4">Elderado</font><font style="text-align: left;"    size="4">)</font></p><font  size="4">
<p style="text-align: left;"   align="CENTER">रोडीशियन</p>
</font><p align="CENTER"><font style="text-align: left;"    size="4">(</font><font padma_font_family_property="Times New Roman, Times, serif" face="Times New Roman, Times, serif" size="4">Rhodesian</font><font style="text-align: left;"    size="4">)</font></p><font  size="4">
<p style="text-align: left;"   align="CENTER">स्वागी</p>
</font><p align="CENTER"><font style="text-align: left;"    size="4">(</font><font padma_font_family_property="Times New Roman, Times, serif" face="Times New Roman, Times, serif" size="4">Swagi</font><font style="text-align: left;"    size="4">)</font></p></td>
<td valign="TOP" width="14%">
<font  size="4"><p style="text-align: left;"   align="CENTER">नुलागाइन</p>
</font><p align="CENTER"><font style="text-align: left;"    size="4">(</font><font padma_font_family_property="Times New Roman, Times, serif" face="Times New Roman, Times, serif" size="4">Nullagine</font><font style="text-align: left;"    size="4">)</font></p><font  size="4">
<p style="text-align: left;"   align="CENTER">मॉस्किटोक्रीक</p>
</font><font face="Times New Roman, Times, serif" size="4"><p padma_font_family_property="Times New Roman, Times, serif" align="CENTER">Mosqito creek)</p>
</font><font  size="4"><p style="text-align: left;"   align="CENTER">कालगुर्ली</p>
</font><p align="CENTER"><font style="text-align: left;"    size="4">(</font><font padma_font_family_property="Times New Roman, Times, serif" face="Times New Roman, Times, serif" size="4">Kalgoorlie</font><font style="text-align: left;"    size="4">)</font></p><font  size="4">
<p align="CENTER"></p>
<p style="text-align: left;"   align="CENTER">श्</p>
<p style="text-align: left;"   align="CENTER">यिलगार्न</p>
</font><p align="CENTER"><font style="text-align: left;"    size="4">(</font><font padma_font_family_property="Times New Roman, Times, serif" face="Times New Roman, Times, serif" size="4">Yilgarn</font><font style="text-align: left;"    size="4">)</font></p></td>
<td valign="TOP" width="11%">
<font  size="4"><p  >विंध्यन कडप्पा पुराना कल्प</p>

<p  >धारवाड़ शिस्ट</p>
<p  >धारवाड़ नाइस</p>
</font><p><font    size="4">(</font><font padma_font_family_property="Times New Roman, Times, serif" face="Times New Roman, Times, serif" size="4">Gbeuss</font><font    size="4">)</font></p></td>
</tr>
</tbody></table>

<font  size="4"><p align="CENTER"></p>
<p style="text-align: left;"   align="CENTER">सारणी संख्या २.</p>
<p align="CENTER"></p></font>
<table border="1" cellpadding="7" cellspacing="1" width="686">
<tbody><tr><td valign="TOP" width="20%">
<font  size="4"></font><p align="CENTER"><font style="text-align: left;"    size="4">समय</font></p>
<p align="CENTER"><font style="text-align: left;"    size="4">करोड़ वर्षो में</font></p></td>
<td valign="TOP" width="20%">
<font  size="4"></font><p align="CENTER"><font style="text-align: left;"    size="4">दक्षिण भारत</font></p>
<p align="CENTER"><font style="text-align: left;"    size="4">(मैसूर)</font></p></td>
<td valign="TOP" width="20%">
<font  size="4"></font><p align="CENTER"><font style="text-align: left;"    size="4">मध्य प्रदेश</font></p></td>
<td valign="TOP" width="20%">
<font  size="4"></font><p align="CENTER"><font style="text-align: left;"    size="4">राजस्थान</font></p>
<p align="CENTER"><font style="text-align: left;"    size="4">(अरावली प्रदेश)</font></p></td>
<td valign="TOP" width="20%">
<font  size="4"></font><p align="CENTER"><font style="text-align: left;"    size="4">बिहार</font></p></td>
</tr>
<tr><td valign="TOP" width="20%">
<font  size="4"><p style="text-align: left;"   align="CENTER">टारिडान</p>
</font><p align="CENTER"><font style="text-align: left;"    size="4">(</font><font padma_font_family_property="Times New Roman, Times, serif" face="Times New Roman, Times, serif" size="4">Torridan</font><font style="text-align: left;"    size="4">)</font></p><font  size="4">
<p style="text-align: left;"   align="CENTER">७५-८०</p>
<p align="CENTER"></p>
<p style="text-align: left;"   align="CENTER">श्</p>
<p style="text-align: left;"   align="CENTER">डालरेडियन</p>
</font><p align="CENTER"><font style="text-align: left;"    size="4">(</font><font padma_font_family_property="Times New Roman, Times, serif" face="Times New Roman, Times, serif" size="4">Dalradian</font><font style="text-align: left;"    size="4">)</font></p><font  size="4">
<p align="CENTER"></p>
<p style="text-align: left;"   align="CENTER">१५५ म्वायन</p>
</font><p align="CENTER"><font style="text-align: left;"    size="4">(</font><font padma_font_family_property="Times New Roman, Times, serif" face="Times New Roman, Times, serif" size="4">Moine</font><font style="text-align: left;"    size="4">)</font></p><font  size="4">
</font><p align="CENTER"><font style="text-align: left;"    size="4">२०० </font></p>
<p align="CENTER"><font style="text-align: left;"    size="4">(ल्युइशियन)</font></p>
<p align="CENTER"><font style="text-align: left;"    size="4">२५०</font></p>
<p align="CENTER"><font  size="4"></font></p></td>
<td valign="TOP" width="20%">
<font  size="4"></font><p align="CENTER"><font style="text-align: left;"    size="4">श्</font></p>
<p align="CENTER"><font style="text-align: left;"    size="4">श्</font></p>
<p align="CENTER"><font style="text-align: left;"    size="4">क्लोजपेट</font></p>
<p align="CENTER"><font style="text-align: left;"    size="4">ग्रैनाइट</font></p>
<p align="CENTER"><font style="text-align: left;"    size="4">चार्नोकाइट</font></p>
<p align="CENTER"><font style="text-align: left;"    size="4">पेनिनसुलर</font></p>
<p align="CENTER"><font style="text-align: left;"    size="4">नाइस</font></p>
<p align="CENTER"></p>
<p align="CENTER"><font style="text-align: left;"    size="4">तलछटी धारवाड़ शैल समूह</font></p>
<p align="CENTER"></p>
<p align="CENTER"><font style="text-align: left;"    size="4">प्राचीन नाइसिक शिलाएँ</font></p></td>
<td valign="TOP" width="20%">
<font  size="4"></font><p align="CENTER"></p>
<p align="CENTER"><font style="text-align: left;"    size="4">श्</font></p>
<p align="CENTER"><font style="text-align: left;"    size="4">ग्रेनाइट</font></p>
<p align="CENTER"></p>
<p align="CENTER"><font style="text-align: left;"    size="4">ग्रैनाइट नाहस सैकोली श्रेणी साउसर श्रेणी</font></p>
<p align="CENTER"></p>
<p align="CENTER"><font style="text-align: left;"    size="4">श्</font></p>
<p align="CENTER"><font style="text-align: left;"    size="4">प्राचीन नाइसिक शिलाएँ</font></p></td>
<td valign="TOP" width="20%">
<font  size="4"><p style="text-align: left;"   align="CENTER">देहली शैलसमूह</p>
<p align="CENTER"></p>
<p style="text-align: left;"   align="CENTER">श्</p>
<p style="text-align: left;"   align="CENTER">श्</p>
<p style="text-align: left;"   align="CENTER">रायलो शैल समूह</p>
<p align="CENTER"></p>
<p style="text-align: left;"   align="CENTER">अरावली शैल समूह</p>
<p align="CENTER"></p>
<p style="text-align: left;"   align="CENTER">श्</p>
<p style="text-align: left;"   align="CENTER">श्</p>
<p style="text-align: left;"   align="CENTER">बैनेड नाइस काप्लेक्स</p>
</font><p align="CENTER"><font style="text-align: left;"    size="4">(</font><font padma_font_family_property="Times New Roman, Times, serif" face="Times New Roman, Times, serif" size="4">Banded Gneinss Complex</font><font style="text-align: left;"    size="4">)</font></p></td>
<td valign="TOP" width="20%">
<font  size="4"><p style="text-align: left;"   align="CENTER">कोल्हन शैल समूह</p>
<p align="CENTER"></p>
<p style="text-align: left;"   align="CENTER">डोम नाइस सिंहभूम ग्रैनाइल</p>
<p align="CENTER"></p>
<p style="text-align: left;"   align="CENTER">बंगाल नाइस</p>
<p style="text-align: left;"   align="CENTER">गंगपुर श्रेणी</p>
<p align="CENTER"></p>
<p style="text-align: left;"   align="CENTER">आयरन योर श्रेणी</p>
</font><p align="CENTER"><font style="text-align: left;"    size="4">(</font><font padma_font_family_property="Times New Roman, Times, serif" face="Times New Roman, Times, serif" size="4">Iron ore series</font><font style="text-align: left;"    size="4">)</font></p><font  size="4">
</font><p align="CENTER"></p>
<p align="CENTER"><font style="text-align: left;"    size="4">श्</font></p>
<p align="CENTER"><font style="text-align: left;"    size="4">प्राचीन क्रायांरित शिलाएँ</font></p></td>
</tr>
</tbody></table>

<font  size="4"><p align="CENTER"></p>
<p  >श्</p>
<p  >श्</p>
<p  >श्</p>
</font><p><font    size="4">विध्य
 प्रणाली का विस्तार लगभग ४०,००० वर्गमील हैं, जो बिहार के बिहार ऑन सी नगर
 से लेकर राजस्थान में चित्तौड़गढ़ तक फैला है। इस प्रणाली में मुख्यत: चूना,
 पत्थर, बलुआ पत्थर और शैल (</font><font padma_font_family_property="Times New Roman, Times, serif" face="Times New Roman, Times, serif" size="4">shale</font><font    size="4">) मिलते हैं।</font></p>
<font  size="4"> 
<p  >विंध्य प्रणाली का 
  कालविभाजन 
  निम्न प्रकार से 
  है :</p>
<p><img src="70372_files/70372-1.gif" height="462" width="828"><font    size="4">निम्न 
  विंध्व सेसरी, करनूल 
  और भीमा शैल 
  मालाएँ (</font><font padma_font_family_property="Times New Roman, Times, serif" face="Times New Roman, Times, serif" size="4">Lower 
  Vindhyan</font><font    size="4">) अलानी 
  स्थित रायोलाइट 
  (</font><font padma_font_family_property="Times New Roman, Times, serif" face="Times New Roman, Times, serif" size="4">Malani Rhyolites</font><font    size="4">)</font></p>
</font><font  size="4"> 
<p  >पूर्वकेंब्रियन 
  की आर्थिक भूवैज्ञानिकी 
  <font padma_font_family_property="Symbol" face="Symbol">�</font> भारत की 
  खनिज संपत्ति 
  का अधिकांश पूर्वकैंब्रियन 
  युग की शिलाओं 
  में पाया जाता 
  है। धारवाड़ प्रणाली 
  की शिलाओं में 
  सोना, क्रीमाइट, 
  लोहा, ताँबा, 
  अभ्रक, कोरंडम, 
  ऐस्बेस्टस, कायनाइट, 
  मैग्नेसाइट, संगमरमर 
  आदि सभी खनिज 
  मिलते हैं। कडप्पा 
  शैलमाला में 
  बैराइट, कोबाल्ट, 
  निकल और हीरा 
  मिलते हैं। विंध्य 
  प्रणाली अपने चूने 
  पत्थर के लिये 
  विख्यात है। भारत 
  में अनेक सीमेंट 
  के प्रसिद्ध कारखाने 
  इसी चूना पत्थर 
  को काम में लाते 
  हैं। विंध्य का बलुआ 
  पत्थर इमारत 
  बनाने के काम 
  में बहुतायत 
  से आता है।</p>
<p  >(रामचंद्र सिन्हा)</p>
</font>
</body></html>