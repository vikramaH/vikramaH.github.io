<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p   class="MsoBodyText"><b  >भिलाई </b>स्थिति : २१<span style="font-family: Symbol;"><span padma_font_family_property="Symbol" style="">�</span></span> १५<span style="font-family: Symbol;"><span padma_font_family_property="Symbol" style="">�</span></span> उ० अ० तथा ८१<span style="font-family: Symbol;"><span padma_font_family_property="Symbol" style="">�</span></span> २७<span style="font-family: Symbol;"><span padma_font_family_property="Symbol" style="">�</span></span> पू० 
    दे०। भारत के मध्यप्रदेश राज्य का प्रसिद्ध नगर है, जिसके वर्तमान 
    रूप का अभ्युदय द्वितीय पंचवर्षीय योजना के अंतर्गत हुआ, जबकि 
    रूसी सरकार की सहायता से यहाँ पर लौह इस्पात के कारखाने 
    की स्थापना की गई। यह बंबई कलकत्ता मुख्य रेल मार्ग पर, 
    बंबई से २६५ किमी० तथा रायपुर से २१ किमी० दूर स्थित है। 
    भिलाई का इस्पात कारखाना काफी प्रगति कर रहा है। तृतिय 
    पंचवर्षीय योजना में इसकी उत्पादन क्षमता का लक्ष्य २५ लाख 
    टन कच्चा लोहा तथा ११.३ लाख टन इस्पात रहा। यहाँ पर लोहा 
    ८३ किमी० दूर स्थित दुर्ग जिले से, कोयला झरिया तथा तथा 
    कोरबा से तथा चूना रायपुर, दुर्ग एवं बिलासपुर से आता 
    है। यहाँ पर कोलतार अमोनियम सल्फेट बेंजोल टोलूइन 
    आदि के उत्पादन की व्यवस्था भी की जा रही है।</p>
  <p   class="MsoBodyText" style="text-align: right;" align="right"><span style="font-family: Symbol;"><span padma_font_family_property="Symbol" style="">[</span></span>सुरेशचंद्र 
    शर्मा<span style="font-family: Symbol;"><span padma_font_family_property="Symbol" style="">]</span></span></p>
</div>
</body></html>