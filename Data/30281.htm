<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font  size="4"><b  >कैटालोनिया</b></font><font    size="4">
 स्पेन (यूरोप) का सर्वाधिक समुन्नत क्षेत्र (क्षेत्रफल १२, ४२७ व० मी० एवं
 जनसंख्या ३२,४०,०००, (१९५७)) है। इसके उत्तर में फ्रांस, दक्षिण में 
वालैंशिया प्रदेश, पूरब में भूमध्यसागर एवं पश्चिम में ऐरागाँन का प्रदेश 
है। इसके अंतर्गत बारसेलोना, टैरागोना, लेरेदा एवं हेरोना </font><font padma_font_family_property="Times New Roman, Times, serif" face="Times New Roman, Times, serif" size="4">(Gerona) </font><font    size="4">प्रांत
 हैं। इसके उत्तरी भाग में लगभग १०,००० फुट ऊँची पीरेनीज पर्वतश्रेणियाँ 
फैली हैं; दक्षिणी भाग में कादी, मौंटसेनी, गबारीसय मौंटसेक, मौंटसेर्राट, 
लिना, </font><font padma_font_family_property="Times New Roman, Times, serif" face="Times New Roman, Times, serif" size="4">(Llena) </font><font    size="4">मौंटस्टैंट
 एवं प्रेड्स आदि पर्वतश्रेणियाँ फैली हुई हैं। इन पर्वतमालाओं के बीच अनेक
 छोटी एवं उपजाऊ घाटियाँ हैं। दक्षिणपश्चिमी भाग में अंपूरदान एवं लेरेदा 
के मैदान हैं जिसमें एब्रो और उनकी सहायक सेग्र, फ्लूविया, टेर, लोवेगात, 
फ्रांकोली आदि नदियाँ हैं। पूर्व में २४० मील लंबा भूमध्यसागर का तटीय भाग 
हैं जिसमें मनोरम अंतरीप, खाड़ियाँ, भृगु </font><font padma_font_family_property="Times New Roman, Times, serif" face="Times New Roman, Times, serif" size="4">(cliff) </font><font    size="4">आदि मिलते हैं।</font></p>
<font  size="4"> 
<p  >इस भूभाग में 
  जौ, गेहूँ, राई, 
  सन, अंगूर एवं 
  अन्य फलों तथा चावल 
  (डेल्टाई भागों 
  में) की कृषि मुख्य 
  हैं। पर्वताचंलों 
  में पशुओं एवं 
  भेड़ बकरियों 
  का पालन मुख्य 
  धंधा है। लोहा, 
  कोयला, नमक, 
  पोटाश एवं अन्य 
  खनिज पदार्थों 
  की उपलब्धि के कारण 
  लौह इस्पात, इंजीनियरी, 
  सूत और ऊनी 
  वस्त्र एवं कागज आदि 
  के कारखानें 
  भी हैं। (काशीनाथ 
  सिंह.)</p>
</font><font size="2"></font>
</body></html>