<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >ऐरागॉन</b> 
  आइबीरियन प्रायद्वीप 
  का एक प्राचीन राज्य 
  है, जिसमें आधुनिक 
  स्पेन के वेस्का 
  तेरवेल तथा 
  जारगोज़ा प्रदेश 
  आते हैं। इस प्रदेश 
  में एब्रो तथा उसकी 
  सहायक नदियाँ 
  बहती हैं। उत्तरी 
  तथा दक्षिणी भाग 
  पर्वतीय हैं और 
  जलवायु स्थान 
  की ऊँचाई के 
  हिसाब से स्थान-स्थान 
  पर भिन्न-भिन्न 
  प्रकार की है। 
  मैदान एवं घाटी 
  की जलवायु प्राय: 
  नम रहती है तथा 
  साधारणत: ऊँचाई 
  पर स्थित पर्वतों 
  की ढालों पर 
  जलवायु समशीतोष्ण 
  है। गेहूँ, मकई 
  इत्यादि ऊँचे भागों 
  पर तथा जैतून 
  एवं अंगूर की कृषि 
  गर्म घाटी में 
  होती है। तेरवेल 
  में कुछ मात्रा 
  में ताँबा, सीसा, 
  नमक तथा गंधक 
  खदानों से निकाले 
  जाते हैं। उद्योगधंधों 
  में यह प्रदेश पिछड़ा 
  हुआ है तथा यहाँ 
  कृषि भी पुराने 
  ढंग से ही की 
  जाती है। प्रदेश 
  की जनसंख्या सन् 
  १९७० ई. में. १९,७३,७८० थी। जारगोज़ा 
  मुख्य नगर (जनसंख्या 
  सन् १९६८ ई. में ४,३९,४५१) हैं। 
  ऐरागॉन पाँचवीं 
  शताब्दी में रोमन 
  राज्य का एक भाग 
  था तथा आठवीं 
  शताब्दी में मूरों 
  के अधीन था।</font></p>
<font size="2"> 
<p align="RIGHT"><font style="text-align: left;"    size="4"> (श्या.सुं.श.)</font></p>
</font> 
</body></html>