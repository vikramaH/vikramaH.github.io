<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">सोमालिया</span></b><span   style="font-size: 14pt; font-family: DV-TTSurekhEN;"> 
    क्षेत्रफल ६३७६६० वर्ग किमी (२४६,१३५ वर्ग मील) भूतपूर्व ब्रिटिश संरक्षित 
    क्षेत्र सोमालीलैंड एवं राष्ट्रसंघीय न्यास क्षेत्र सोमालिया को 
    मिलाकर १ जुलाई, १९६० ई. को इस गणतंत्र का निर्माण 
    हुआ। इसके उत्तर में अदन की खाड़ी, पूर्व एवं दक्षिण में हिंद 
    महासागर, दक्षिण पश्चिम में केनिया तथा पश्चिम में ईपीयोपिया 
    एवं फ्रेंच सोमालीलैंड स्थित हैं। सोमालिया एक चरागाह प्रधान 
    क्षेत्र है। इसकी ८०</span><span padma_font_family_property="Courier" style="font-size: 14pt; font-family: Courier;">%</span><span   style="font-size: 14pt; font-family: DV-TTSurekhEN;"> 
    जनसंख्या पशुपालन पर निर्भर है। दक्षिणी भाग में शेबेली एवं 
    गुइबा नदियों की घाटियों में गन्ना, केला, दुर्रा, मक्का, तिलहन 
    एवं फल की उपज होती है। उत्तरी पश्चिमी प्रांत की मुख्य फसल 
    ज्वार है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">बहुत 
    थोड़े से खनिज पाए जाते हैं। लेकिन अभी इन सबकी खुदाई 
    नहीं होती। जिप्सम एवं खनिज तेल निकाले जाते हैं। बेरिल 
    एवं कोलंबाइट यहाँ पाए जानेवाले अन्य खनिज हैं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">उद्योग 
    धंधे मुख्यत: मांस, मत्स्य एवं चमड़े से संबंधित हैं। यहाँ से 
    पशुओं एवं उनके चमड़ों तथा ताजे फलों का निर्यात होता है 
    सोमालिया का आयात निर्यात व्यापार मुख्य रूप से इंग्लैंड 
    से होता है। गमनागमन के साधन विकसित नहीं हैं। सड़कों 
    की लंबाई ४०० मील है परंतु रेलमार्ग तो बिल्कुल ही नहीं 
    है। मोगादिसिओ हवाई अड्डे से नैरोबी एवं अदन जाया 
    जा सकता है। प्रशासन के लिए इसे आठ विभागों में बाँटा गया 
    है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">सोमालिया 
    की १०,००० यहाँ की राजधानी है। सोमाली राष्ट्रीय भाषा है लेकिन 
    कामकाज की भाषाएँ अरबी, इतालवी एवं अंग्रेजी हैं। इन भाषाओं 
    में दैनिक समाचारपत्र भी निकलते हैं। निवासियों में सुन्नी 
    मुसलमानों की अधिकता है। शेष किसान (रोमन कैथोलिक) है। 
    इस देश में उच्च शिक्षा के लिए एक विश्वविद्यालय संस्थान है। जहाँ 
    विधि, अर्थशास्त्र एवं प्रशिक्षण की पढ़ाई होती है। रूसी मदद 
    से वायुसेना को सुदृढ़ किया जा रहा है।<span style=""> </span>(राजेंद्र प्रसाद सिंह)</span></p>
</div>
</body></html>