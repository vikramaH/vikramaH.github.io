<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<font  size="4">
<p  ><b  >अर्हत्</b> और 
  अरिहंत पर्यायवाची 
  शब्द हैं। अतिशय पूजासत्कार 
  के योग्य होने 
  से इन्हें (अर्ह योग्य 
  होना) कहा गया 
  है। मोहरूपी शत्रु 
  (अरि) का अथवा आठ 
  कर्मों का नाश 
  करने के कारण 
  ये अरिहंत (अरि 
  का नाश करनेवाला) 
  कहे जाते हैं। जैनों 
  के णमोकार 
  मंत्र में पंचपरमेष्ठियों 
  में सर्वप्रथम अरिहंतों 
  को नमस्कार किया 
  गया है। सिद्ध परमात्मा 
  हैं लेकिन अरिहंत 
  भगवान् लोक 
  के परम उपकारक 
  हैं, इसलिए इन्हें सर्वोत्तम 
  कहा गया है। एक 
  में एक ही अरिहंत 
  जन्म लेते हैं। जैन 
  आगमों को अर्हत् 
  द्वारा भाषित 
  कहा गया है। अरिहंत 
  तीर्थकर, केवली 
  और सर्वज्ञ होते 
  हैं। महावीर जैन 
  धर्म के चौबीसवें 
  (अंतिम) तीर्थकर 
  माने जाते हैं। 
  बुरे कर्मों का 
  नाश होने पर 
  केवल ज्ञान द्वारा 
  वे समस्त पदार्थों 
  को जानते हैं 
  इसलिए उन्हें केवली 
  कहा है। सर्वज्ञ 
  भी उसे ही कहते 
  हैं।</p>
</font> 
<p><font  size="4"><b  >सं.ग्रं.</b></font><font padma_font_family_property="Symbol" face="Symbol" size="4">-</font><font    size="4">अभिधानराजेंद्र 
  कोश, १ (१९१३); षट्खंडागम, 
  धवला टीका, १ (१९३९)।				(ज.चं.जै.)</font></p>
<font  size="4"> 
<p><b></b></p>
</font> 
</body></html>