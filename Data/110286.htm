<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p   class="MsoNormal"><b style=""><span   style="font-size: 16pt;">शुह्सिएन (क्वो 
    चुंग-शू)</span></b> दसवीं शती ई. का चीनी चित्रकार, होनान 
    प्रांत के ला यांग नगर में जन्म। यह असाधारण प्रतिभावान् था 
    और सात वर्ष की उम्र में ही साम्राज्य चित्रकला कालेज में प्रवेश 
    के लिए प्रार्थी हुआ। द्रुतगति से प्रगति करता हुआ यह सम्राट् 
    ताइ त्सू के समय 'महान् राष्ट्रीय आचार्य' के पद पर 
    जा पहुँचा। वह 'चिएह-हुआ' नामक चित्रणशैली के लिए प्रसिद्ध 
    हुआ। उसके चित्र अधिकतर वास्तुप्रधान हैं, जिनकी रेखाओं, अवयवीय 
    अनुपात आदि का यह कुशल चित्रकार है।<span   style="">  
 
    </span>(पद्मा उपाध्याय)</p>
</div>
</body></html>