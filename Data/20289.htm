<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<b></b>
<p><font ><b  >ऊल्म </b></font><font   >डैन्यूब
 नदी के बाएँ किनारे पर स्वाबियन आल्प्स की तराई में स्थित जर्मनी का एक 
नगर है। डैन्यूब, जिसमें इस नगर के कुछ ऊपर ईलर तथा कुछ नीचे ब्लाऊ नामक 
नदियाँ आकर मिलती हैं, यहाँ जल यातायात के योग्य है। फलस्वरूप यह एक 
नदी-बंदरगाह के रूप में प्रधान व्यावसायिक केंद्र हो गया है। यहाँ तक नेकर 
तथा राईन नदियों से भी यातायात होता है। यह चमड़े और ऊन का प्रधान बाजार है 
तथा यहाँ पर तार की रस्सियाँ, सोहागा, रंग, मक्खन, जूट, लाख, इत्र और 
सिमेंट तैयार किया जाता है; शराब बनाने, कपड़ा बुनने, लोहा तथा पीतल गलाने 
का भी कार्य होता है। ऊल्म अपनी मिलों और फोजी छावनी के कारण भी विख्यात 
है।	(सु.कु.सिं.)</font></p>
<font size="2"></font></body></html>