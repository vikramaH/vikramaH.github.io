<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p   class="MsoBodyTextIndent"><b style=""><span   style="font-size: 16pt;">रॉप्स फेलीसिआं</span></b> (१८३३-१८९८) अभिकल्पन और खुदाई 
    की कला में प्रवीण इस बेल्जियन चित्रकार का जन्म नामूर में 
    हुआ। सन् १८५६ में उसकी प्रथम हास्यरस-कृति 'क्रोकोडाईल' 
    नामक एक पत्रिका में प्रकाशित हुई। तब वह प्रकाशकों में चर्चा 
    का विषय बन गया। सन् १८५९-६० में युलेन्सिपएजेल संवादपत्र 
    में व्यंगचित्र बनाता रहा। सनन् १८६२ में पेरिस आकर ब्रुसेल्स 
    लौट गया। वहाँ उसने खुदाई की कला जाननेवालों की एक 
    अंतरराष्ट्रीय सोसायटी की स्थापना की। सन् १८७४ के बाद वह 
    मृत्यु पर्यंत पेरिस में ही रहा। 'बुव्यूस द अब्सिंथ' और 
    'डेम औ पंता' का प्रकाशन किया जिसमें इमकी काफी कृतियाँ 
    हैं। उसने स्याही से रेखांकन, जलरंग और तैलरंग की कृतियों 
    का बहुत निर्माण किया है। सन् १८८० से १८९० तक वह पुस्तकों 
    के लिए कृतियाँ बनाता रहा।<span   style="">  
 
    </span>(भाऊ समर्थ)</p>
</div>
</body></html>