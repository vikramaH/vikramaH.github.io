<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p class="MsoNormal"><b style=""><span   style="font-size: 16pt; font-family: DV-TTSurekhEN;">सैरागॉसा सागर</span></b><span   style="font-size: 14pt; font-family: DV-TTSurekhEN;"> 
    (</span><span padma_font_family_property="Courier" style="font-size: 14pt; font-family: Courier;">Saragossa 
    Sea</span><span   style="font-size: 14pt; font-family: DV-TTSurekhEN;">) कैनरी द्वीपों (</span><span padma_font_family_property="Courier" style="font-size: 14pt; font-family: Courier;">Canary Islands</span><span   style="font-size: 14pt; font-family: DV-TTSurekhEN;">) 
    से २,००० मील पश्चिम, उत्तरी ऐंटलैंटिक महासागर का एक भाग है। 
    स्थूलत: यह २०</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> 
    से ४०</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> 
    उत्तरी अक्षांश तथा ३५</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> 
    से ७५</span><span style="font-size: 14pt; font-family: Symbol;"><span padma_font_family_property="Symbol" style="">�</span></span><span   style="font-size: 14pt; font-family: DV-TTSurekhEN;"> 
    पश्चिमी देशांतर तक, २०,००,००० वर्ग मील में विस्तृत है, अर्थात् 
    इसका क्षेत्रफल समस्त भारत के क्षेत्रफल के डेढ़ गुने से भी 
    अधिक है।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">स्पेनीय 
    शब्द ''सैरागॉसा'' का अर्थ समुद्री घासपात होता है। 
    इस विशाल सागरक्षेत्र का यह नाम इसलिए पड़ा कि यह घासपात 
    के खंडों से भरा हुआ है। इन खंडों से प्राचीन काल के सागर 
    यात्रियों को फैले हुए खेतों का भ्रम हुआ और उनमें अनेक जहाजों 
    के फँसकर अचल हो जाने और सड़कर नष्ट हो जाने की कल्पित 
    कहानियाँ फैल गईं।</span></p>
  <p class="MsoNormal"><span   style="font-size: 14pt; font-family: DV-TTSurekhEN;">वैज्ञानिकों 
    का पहले यह ख्याल था कि इस समुद्र का घासपात निकटतम 
    भूमि या छिछले समुद्रतल से आता होगा। किंतु सागर वहाँ पर 
    दो से चार मील तक गहरा है और भूमि बहुत दूर है। चतुर्दिक् 
    के समुद्रतटों पर उगनेवाली समुद्री घासों तथा यहाँ पाई 
    जानेवाली वनस्पतियों की बनावट और जाति में भी भेद है। 
    अंततोगत्वा इसी निष्कर्ष पर पहुँचना पड़ा की यहाँ की जलीय 
    वनस्पति विशिष्ट प्रकार की है और इसने खुले समुद्र में पनपने 
    योग्य अपने को बना लिया है। इसमें अंगूर की आकृति की थैलियाँ 
    सी लगी होती हैं, जिनमें हवा भरी होती है। इस कारण यह 
    जल में तैरती रहती हैं और जल में ही बढ़ती जाती हैं। इसका 
    सबसे सघन भाग केंद्र में है।<span   style="">  
 
    </span>(भगवान दास वर्मा)</span></p>
</div>
</body></html>