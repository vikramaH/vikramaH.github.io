<html><head>

<title>हिंदी विश्वकोश</title>
<meta http-equiv="Content-Type" content="text/html; charset=utf-8">
</head><body bgcolor="#ffffff">
<p><font  size="5"><b  >ग्वेजो 
  </b></font><font    size="4">(</font><font padma_font_family_property="Times New Roman, Times, serif" face="Times New Roman, Times, serif" size="4">Kweichow</font><font    size="4">) 
  स्थिति : २६<font padma_font_family_property="Symbol" face="Symbol">°</font> ४०<font padma_font_family_property="Symbol" face="Symbol">¢</font> 
  उ. अ. तथा १०७<font padma_font_family_property="Symbol" face="Symbol">°</font> ०<font padma_font_family_property="Symbol" face="Symbol">¢</font> 
  पू. दे.। यह दक्षिण-पश्चिमी 
  चीन का एक प्रांत 
  (क्षेत्रफल ६९, २९६ वर्गमील; 
  अनुमानित जनसंख्या 
  १,०५,५७,००० (१९४६); प्रति वर्गमील 
  घनत्व १५१ मनुष्य) है 
  जिसके उत्तर में 
  सच्वान, दक्षिण में 
  ग्वाँसी, पूर्व 
  में हूनान तथा 
  पश्चिम में युन्नान 
  प्रांत है। धरातल 
  वस्तुत: उत्थापित 
  पठार है जो 
  विभिन्न नदियों 
  द्वारा कट-छँटकर 
  कई भागों में 
  बँट गया है। किंतु 
  मध्य में अपेक्षाकृत 
  कम कटाछँटा 
  बृहत् क्रोड (</font><font padma_font_family_property="Times New Roman, Times, serif" face="Times New Roman, Times, serif" size="4">core</font><font    size="4">) 
  रह गया है। यह 
  क्रोड उत्तर में यैंग्त्सी 
  तथा दक्षिण में 
  शी (शीजिआंग) 
  नदियों के ऊपरी 
  भाग में जलविभाजक 
  के रूप में स्थित 
  है। चूना पत्थर 
  से बने भागों 
  में अपक्षरण चक्र 
  (</font><font padma_font_family_property="Times New Roman, Times, serif" face="Times New Roman, Times, serif" size="4">erosion cycle</font><font    size="4">) 
  के पूर्ण हो जाने 
  के करण अवतरण 
  रध्रं (</font><font padma_font_family_property="Times New Roman, Times, serif" face="Times New Roman, Times, serif" size="4">sinkholes</font><font    size="4">) 
  आपस में मिलकर 
  एक हो गए है और 
  इस प्रकार धरातल 
  नीचा हो गया 
  है। इमें खड़े अवशेष 
  शिखरों के 
  रूप में स्थित है। 
  अपक्षरण के कारण 
  अधिकांश क्षेत्र 
  ४५<font padma_font_family_property="Symbol" face="Symbol">°</font> <font padma_font_family_property="Symbol" face="Symbol">-</font> ६०<font padma_font_family_property="Symbol" face="Symbol">°</font> 
  तक ढालू हो 
  गया है और कहीं 
  भी एकाध मील से 
  अधिक पूर्णतया 
  समतल भाग नहीं 
  दिखाई देता 
  है। नदी घाटियों 
  में से होकर 
  ही व्यापारिक 
  मार्ग जाते हैं 
  (सच्वान में वू नदी 
  द्वारा, ग्वांगसी 
  में लिउ (लिउक्आँग) 
  द्वारा हूनान 
  में युवान घाटी 
  द्वारा)। द्वितीय 
  महायुद्धकाल 
  में यातायात 
  का पर्याप्त विकस 
  हुआ है। अब ग्वेयांग, 
  चुंगकिंग तथा 
  कुनमिंग को सड़कें 
  जाती हैं तथा 
  ग्वाँगसी एवं हूनान 
  से भी संबंध 
  हो गया है। ग्वांगसी 
  से रेल संबंध 
  भी हो गया है।</font></p>
<p> <font    size="4">ऊँचा धरातल 
  होने के कारण 
  ग्वेजो की जलवायु 
  दक्षिण-पूर्व की 
  उष्णकटिबंधीय 
  जलवायु की अपेक्षा 
  ठंढी तथा स्वास्थ्यकर 
  है। दक्षिण घाटियों 
  एवं ढालों पर 
  उष्णकटिबंधीय 
  वन मिलते हैं 
  लेकिन अन्यत्र कोणधारी 
  वनों का बाहुल्य 
  है। मंचूरिया 
  के बाहर चीन 
  में युवान नदी 
  में सर्वाधिक 
  अधिक लकड़ी बहाई 
  जाती है। कृषियोग्य 
  भूमि कम है। सिन-यी 
  (</font><font padma_font_family_property="Times New Roman, Times, serif" face="Times New Roman, Times, serif" size="4">Tsynyi</font><font    size="4">) 
  क्षेत्र में, जो प्रांत 
  का सर्वाधिक 
  मैदानी एवं उपजाऊ 
  भाग है, केवल 
  ३६.७ प्रति शत कृषि 
  के लिय अप्राप्य है। 
  ३६.७ प्रति शत कृषिभूमि 
  में से २३.५ प्रति शत 
  में धान तथा शेष 
  में गेहूँ, मकई 
  तथा विभिन्न किस्म 
  की सेमें उपजती 
  हैं। घाटियों 
  तथा निचले भागों 
  में अधिकांश चीनियों 
  का मुख्य भोजन 
  चावल है लेकिन 
  पठार के उच्च भागों 
  की आदिम जातियाँ 
  (म्याव ५ लाख, लोलो 
  तथा संबंधित 
  जातियाँ ६ लाख, 
  एवं अन्य मिश्रित रक्तवाली 
  जातियाँ) मकई, 
  गेहूँ आदि पैदा 
  करती हैं। पशु 
  तथा घोड़े कुछ 
  व्यापारिक स्तर 
  पर पाले जाते 
  हैं। खनिज पदार्थों 
  में पारा तथा 
  ताँबा प्रचुर 
  परिमाण में उत्खनित 
  होते हैं। लेकिन 
  कोयलाक्षेत्र कम 
  है। धीरे धीरे 
  औद्योगिक विकास 
  हो रहा है। आदिम 
  जातियों की 
  कसीदाकारी 
  प्रसिद्ध है। ग्वेजों 
  की प्रमुख निर्यात 
  वस्तुएँ लकड़ियाँ, 
  लकड़ी का तेल तथा 
  चमड़ा हैं।	(काशी 
  नाथ सिंह)</font></p>
<b></b>
<p><font  size="5"><b></b></font></p>
</body></html>