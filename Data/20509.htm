<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
</head><body bgcolor="#ffffff">
<p><font    size="4"><b  >ऐशलैंड</b> 
  केंटकी राज्य में 
  बायड प्रांत का 
  एक नगर है, जो 
  ओहायो नदी 
  के किनारे ५५५व् की 
  ऊँचाई पर, सिनसिनाटी 
  से १२५ मील दक्षिण-पूर्व 
  तथा बिग सैंडी 
  नदी के मुहाने 
  से चार मील की 
  ओर, जहाँ ओहायो, 
  केंटकी तथा पश्चिमी 
  वर्जीनिया राज्य 
  मिलते हैं, स्थित 
  है। यहाँ पर चेसविक 
  एवं ओहायो रेलवे 
  मार्ग तथा राजकीय 
  सड़कें हैं। नगर 
  की सीमा के समीप 
  एक हवाई अड्डा है। 
  यह प्रमुख औद्योगिक 
  नगर है जिसमें 
  मुख्य उद्योग इस्पात, 
  पेट्रोल, लकड़ी 
  की वस्तुएँ, ईट तथा 
  चमड़े के सामान 
  तैयार करना 
  है। यहाँ पर सर्वसाधारण 
  के लिए छोटे तथा 
  बड़े माध्यमिक विद्यालय, 
  एक पुस्तकालय तथा 
  ५२ एकड़ का एक उपवन (पार्क) 
  है। जनसंख्या १९७० 
  में २८,२७८ थी।	(नृ.कु.सिं.)</font></p>
</body></html>