<html><head>

<meta http-equiv="Content-Type" content="text/html; charset=utf-8">
<title>हिंदी विश्वकोश</title>
<style></style>
</head><body style="" bgcolor="#ffffff" lang="EN-US">
<div class="Section1"> 
  <p   class="MsoBodyText"><b style=""><span   style="font-size: 16pt;">वर्धा</span></b> <b   style="">१.</b> <b   style="">जिला</b>, 
    यह भारत के महाराष्ट्र राज्य का जिला है। इस जिले का क्षेत्रफल 
    २,४२९ वर्ग मील तथा जनसंख्या ६,३४,२७७ (१९६१) है। हिंगणघाट तथा 
    पुलगाँव में सूती वस्त्र की मिलें हैं। यह मराठी भाषाभाषी जिला 
    है।</p>
  <p   class="MsoBodyText">२. <b   style="">नगर,</b> 
    नागपुर से ५० मील दूर दक्षिण-पश्चिम में स्थित यह नगर राष्ट्रपिता 
    महात्मा गांधी के आश्रम के कारण प्रसिद्ध है। यहाँ की जनसंख्या 
    है। यह नगर उपर्युक्त जिले का मुख्यालय है।<span   style="">  
 
    </span>(अजित नारायण मेहरोत्रा)</p>
  <p   class="MsoBodyText">३. <b   style="">नदी </b><span style="font-family: Symbol;"><span padma_font_family_property="Symbol" style="">-</span></span> भारत 
    में मध्य प्रदेश राज्य के मध्य सतपुड़ा पर्वतश्रेणी से नागपुर 
    नगर से ७० मील उत्तर-पश्चिम से निकलती है। मुख्यत: दक्षिण-पूर्व 
    दिशा में यह महाराष्ट्र राज्य से होकर महाराष्ट्र-आंध्र प्रदेश 
    सीमा पर, चाँदा जिले (महाराष्ट्र राज्य) के सिवनी स्थान पर, 
    वेनगंगा नदी से मिलती है। इन दोनों के संगम के बाद 
    नदी का नाम प्राणहिता हो जाता है, जो गोदावरी नदी की 
    सहायक नदी है। वर्धा नदी की मुख्य सहायक नदी पेनगंगा है। 
    यह नदी एक कपास उत्पादक क्षेत्र के मध्य से बहती है। वर्षा नदी 
    की कुल लंबाई २९० मील है।<span   style="">  
 
    </span>(राधिका नारायण माथुर)</p>
</div>
</body></html>